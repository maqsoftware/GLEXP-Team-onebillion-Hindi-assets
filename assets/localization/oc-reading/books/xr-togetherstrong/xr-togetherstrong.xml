<?xml version="1.0" encoding="UTF-8"?>
<segment id="ting">
	<phrase id="p0_1" audio="true">Limodzi tili ndi mphamvu: nkhani ya Albertina Sisulu</phrase>
	<phrase id="p1_1" audio="true">Ku South Africa mu 1918, kunabadwa mwana wotchedwa Ntsiki. Inali nyengo yachisanu, ndipo mayi ake amamuimbira nyimbo pomwe amamutenthetsa. “Limba mtima, mwanawe. Limodzi tili ndi mphamvu!”</phrase>
	<phrase id="p2_1" audio="true">Ntsiki anakula wathanzi, koma mayi ake samakhala athanzi kawirikawiri. Ntsiki amathandizira kusamalira ang’ono ake. Anawaphunzitsa kuimba monga momwe mayi ake anachitira. “Limbani mtima, ananu. Limodzi tili ndi mphamvu!”</phrase>
	<phrase id="p3_1" audio="true">Agogo ake a Ntsiki amaweta mahatchi. Yapamtima pake inali Shishi, yokongola yakuda.</phrase>
	<phrase id="p3_2" audio="true">Ntsiki amadziwa bwino kukwera hatchi. Amakwera pahatchi nthawi zonse pokakumana ndi bambo ake akamachokera kumigodi.</phrase>
	<phrase id="p4_1" audio="true">Ntsiki atakwanitsa zaka zisanu ndi chimodzi anayamba sukulu. Aphunzitsi ake anamuuza kuti asankhe dzina latsopano, lachizungu. Ntsiki samadziwa chifukwa chimene amafunikira dzina latsopano, koma anasankha la ‘Albertina’.</phrase>
	<phrase id="p4_2" audio="true">Kuchokera pamenepo, amadziwika ndi dzina loti Albertina.</phrase>
	<phrase id="p5_1" audio="true">Albertina amaphonya maphunziro ena posamalira abale ake, koma anachita bwino pamaphunziro. Anakhala mtsogoleri wa ophunzira, iye analowa mpikisano wa thandizo la kusekondale.</phrase>
	<phrase id="p5_2" audio="true">Albertina amaphunzira pamodzi ndi mnzake, Betty.</phrase>
	<phrase id="p6_1" audio="true">Albertina anapeza malikisi onse pamayeso. Anapambana! Koma anali wamkulu kuposa anzake amkalasi chifukwa anaphonya nthawi yambiri yasukulu, kotero iwo anapereka mwayiwo kwa wina.</phrase>
	<phrase id="p6_2" audio="true">“Chimenecho si chilungamo,” anaganiza motero Betty.</phrase>
	<phrase id="p7_1" audio="true">Aphunzitsi a Albertina analembera kalata nyuzipepala kuti ifotokoze za nkhaniyi. Mwamwayi, wansembe wina anaiwona nkhaniyi ndipo anathandiza kuti Albertina apite kusukulu yapamwamba. Mudzi wakwawo unasangalala kwambiri ndipo unakonza phwando lalikulu!</phrase>
	<phrase id="p8_1" audio="true">Albertina anatsazikana ndi banja lakwawo komanso Shishi hatchi ija. Sukulu yake yatsopano inali ulendo wautali wa pabasi kuchokera kwawo. Albertina amakhala komweko ngakhale nthawi yatchuthi.</phrase>
	<phrase id="p9_1" audio="true">Atamaliza maphunziro, Albertina anakhala namwino kuti azipeza ndalama pomwe amapitiriza maphunziro. Anapukwa kunyumba, koma amagwirabe ntchito molimbika. Amagwira ntchito ndi akuluakulu komanso ana. Amawaimbira nyimbo ana. “Limbani mtima, ananu. Limodzi tili ndi mphamvu!”</phrase>
	<phrase id="p10_1" audio="true">Albertina amakonda kuganizira kutali komwe wachokera. Anagwira ntchito molimbika pomwe anali kale namwino. Amalimbikira. Panali zambiri zoti akwaniritse!</phrase>
	<phrase id="p11_1" audio="true">Tsiku lina, Albertina anapezana ndi munthu wolimba mtima wotchedwa Walter Sisulu. Walter amakhumba ufulu wa dziko la South Africa ndi anthu ake. Albertina ndi Walter anakwatirana ndipo anakhala ndi ana ambiri. Albertina amawayimbira nyimbo. “Limbani mtima, ananu. Limodzi tili ndi mphamvu!”</phrase>
	<phrase id="p12_1" audio="true">Walter anamenya nkhondo ya South Africa watsopano molimba mtima. Izi zinamuika m’mavuto kwa apolisi, ndipo anamangidwa. Pamene apolisi anabwera kudzamutengera kundende, Albertina anawalalatira chifukwa choponda maluwa ake!</phrase>
	<phrase id="p13_1" audio="true">Albertina anaikidwapo m’ndende nthawi zochuluka, koma anapitirizabe kukonza ziwonetsero. Ngati ali ndi mantha kapena kusungulumwa, amayimba nyimbo. “Limba mtima, mwanawe. Limodzi tili ndi mphamvu!”</phrase>
	<phrase id="p14_1" audio="true">Albertina Sisulu anakhala moyo wautali. Analimbikitsa kukhala ndi moyo wabwino. Amakondedwa, ndipo amatchedwa Ma Sisulu ndi anthu a ku South Africa.</phrase>
	<phrase id="ps0_1" audio="true">Limodzi tili ndi mphamvu: nkhani ya Albertina Sisulu</phrase>
	<phrase id="ps1_1" audio="true">Ku South Africa mu 1918, kunabadwa mwana wotchedwa Ntsiki. Inali nyengo yachisanu, ndipo mayi ake amamuimbira nyimbo pomwe amamutenthetsa. “Limba mtima, mwanawe. Limodzi tili ndi mphamvu!”</phrase>
	<phrase id="ps2_1" audio="true">Ntsiki anakula wathanzi, koma mayi ake samakhala athanzi kawirikawiri. Ntsiki amathandizira kusamalira ang’ono ake. Anawaphunzitsa kuimba monga momwe mayi ake anachitira. “Limbani mtima, ananu. Limodzi tili ndi mphamvu!”</phrase>
	<phrase id="ps3_1" audio="true">Agogo ake a Ntsiki amaweta mahatchi. Yapamtima pake inali Shishi, yokongola yakuda.</phrase>
	<phrase id="ps3_2" audio="true">Ntsiki amadziwa bwino kukwera hatchi. Amakwera pahatchi nthawi zonse pokakumana ndi bambo ake akamachokera kumigodi.</phrase>
	<phrase id="ps4_1" audio="true">Ntsiki atakwanitsa zaka zisanu ndi chimodzi anayamba sukulu. Aphunzitsi ake anamuuza kuti asankhe dzina latsopano, lachizungu. Ntsiki samadziwa chifukwa chimene amafunikira dzina latsopano, koma anasankha la ‘Albertina’.</phrase>
	<phrase id="ps4_2" audio="true">Kuchokera pamenepo, amadziwika ndi dzina loti Albertina.</phrase>
	<phrase id="ps5_1" audio="true">Albertina amaphonya maphunziro ena posamalira abale ake, koma anachita bwino pamaphunziro. Anakhala mtsogoleri wa ophunzira, iye analowa mpikisano wa thandizo la kusekondale.</phrase>
	<phrase id="ps5_2" audio="true">Albertina amaphunzira pamodzi ndi mnzake, Betty.</phrase>
	<phrase id="ps6_1" audio="true">Albertina anapeza malikisi onse pamayeso. Anapambana! Koma anali wamkulu kuposa anzake amkalasi chifukwa anaphonya nthawi yambiri yasukulu, kotero iwo anapereka mwayiwo kwa wina.</phrase>
	<phrase id="ps6_2" audio="true">“Chimenecho si chilungamo,” anaganiza motero Betty.</phrase>
	<phrase id="ps7_1" audio="true">Aphunzitsi a Albertina analembera kalata nyuzipepala kuti ifotokoze za nkhaniyi. Mwamwayi, wansembe wina anaiwona nkhaniyi ndipo anathandiza kuti Albertina apite kusukulu yapamwamba. Mudzi wakwawo unasangalala kwambiri ndipo unakonza phwando lalikulu!</phrase>
	<phrase id="ps8_1" audio="true">Albertina anatsazikana ndi banja lakwawo komanso Shishi hatchi ija. Sukulu yake yatsopano inali ulendo wautali wa pabasi kuchokera kwawo. Albertina amakhala komweko ngakhale nthawi yatchuthi.</phrase>
	<phrase id="ps9_1" audio="true">Atamaliza maphunziro, Albertina anakhala namwino kuti azipeza ndalama pomwe amapitiriza maphunziro. Anapukwa kunyumba, koma amagwirabe ntchito molimbika. Amagwira ntchito ndi akuluakulu komanso ana. Amawaimbira nyimbo ana. “Limbani mtima, ananu. Limodzi tili ndi mphamvu!”</phrase>
	<phrase id="ps10_1" audio="true">Albertina amakonda kuganizira kutali komwe wachokera. Anagwira ntchito molimbika pomwe anali kale namwino. Amalimbikira. Panali zambiri zoti akwaniritse!</phrase>
	<phrase id="ps11_1" audio="true">Tsiku lina, Albertina anapezana ndi munthu wolimba mtima wotchedwa Walter Sisulu. Walter amakhumba ufulu wa dziko la South Africa ndi anthu ake. Albertina ndi Walter anakwatirana ndipo anakhala ndi ana ambiri. Albertina amawayimbira nyimbo. “Limbani mtima, ananu. Limodzi tili ndi mphamvu!”</phrase>
	<phrase id="ps12_1" audio="true">Walter anamenya nkhondo ya South Africa watsopano molimba mtima. Izi zinamuika m’mavuto kwa apolisi, ndipo anamangidwa. Pamene apolisi anabwera kudzamutengera kundende, Albertina anawalalatira chifukwa choponda maluwa ake!</phrase>
	<phrase id="ps13_1" audio="true">Albertina anaikidwapo m’ndende nthawi zochuluka, koma anapitirizabe kukonza ziwonetsero. Ngati ali ndi mantha kapena kusungulumwa, amayimba nyimbo. “Limba mtima, mwanawe. Limodzi tili ndi mphamvu!”</phrase>
	<phrase id="ps14_1" audio="true">Albertina Sisulu anakhala moyo wautali. Analimbikitsa kukhala ndi moyo wabwino. Amakondedwa, ndipo amatchedwa Ma Sisulu ndi anthu a ku South Africa.</phrase>
</segment>
