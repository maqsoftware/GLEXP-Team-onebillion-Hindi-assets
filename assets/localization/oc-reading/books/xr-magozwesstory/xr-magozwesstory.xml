<?xml version="1.0" encoding="UTF-8"?>
<segment id="ting">
	<phrase id="p0_1" audio="true">Nkhani ya Magozwe</phrase>
	<phrase id="p1_1" audio="true">Mumzinda, kagulu ka anyamata osowa kwao kanasonkhana ndi kumaotha moto. Mnyamata wocheperapo anafikapo. “Wawa,” anatero. “Ndine Magozwe.”</phrase>
	<phrase id="p1_2" audio="true">“Ungafotokoze za moyo wako, Magozwe?” anafunsa anyamatawo.</phrase>
	<phrase id="p2_1" audio="true">Magozwe anawafotokozera za moyo wake.</phrase>
	<phrase id="p2_2" audio="true">“Ndili wamng’ono, makolo anga anamwalira. Ndinapita kukakhala ndi amalume, koma samandifuna kumeneko. Anali a nkhanza, komanso samandidyetsa bwino.”</phrase>
	<phrase id="p3_1" audio="true">“Ndimaona ana ena akupita kusukulu,” anapitiriza Magozwe. “Ndimafuna kupita kusukulu nane, koma amalume sanalore. Anati ndinali wopanda nzeru.”</phrase>
	<phrase id="p3_2" audio="true">“Malume anga amakhala aukali nthawi zonse. Ndinakhala nawo kwa zaka zitatu, kenaka ndinathawa. Pano ndi momwe ndilili.”</phrase>
	<phrase id="p4_1" audio="true">Anyamatawo anagwirizana kuti Magozwe atha kukhala nawo m’misewumo. Unali moyo wovuta. Amapempha ndalama m’misewu, ndi kugulitsa majumbo ndi zina. </phrase>
	<phrase id="p4_2" audio="true">Nthawi zina amakhala ndi ndalama zogulira chakudya, nthawi zina analibe.</phrase>
	<phrase id="p5_1" audio="true">Tsiku lina Magozwe amayang’ana m’zinyalala kuti apeze majumbo pamene anapeza buku.</phrase>
	<phrase id="p5_2" audio="true">“Nthano!” anatero. Magozwe amakonda nthano. Anapukuta buku lija ndi kukhala kuti aliwone.</phrase>
	<phrase id="p6_1" audio="true">Magozwe anakonda zithunzi za m’buku lija. Munali ndege zambiri. Amalingalira akuulutsa ndege. Koma Magozwe samamvetsetsa mau a m’bukulo. Samatha kuwerenga.</phrase>
	<phrase id="p6_2" audio="true">Mwina analibe nzeru, monga malume ake ananenera.</phrase>
	<phrase id="p7_1" audio="true">Bambo wina anakhala pafupi ndi Magozwe. </phrase>
	<phrase id="p7_2" audio="true">“Ukufuna ndikuthandize kuwerenga nthanoyo?” anafunsa.</phrase>
	<phrase id="p7_3" audio="true">Magozwe anaopa, koma anavomera ndipo bambo uja anamuwerengera.</phrase>
	<phrase id="p7_4" audio="true">Atamaliza, bambo uja anafunsa, “Nkhani yako ndi yotani, Magozwe?”</phrase>
	<phrase id="p8_1" audio="true">Dzina la bamboyo linali Tomasi. Magozwe anamuuza Tomasi zonse za malume ake, ndi momwe amakhalira m’misewu. Tomasi anamvetsera. Anamvetsa. Iyenso analibe pokhala ali mnyamata, koma tsopano amagwira ntchito kunyumba ya anthu osowa pokhala. </phrase>
	<phrase id="p9_1" audio="true">Magozwe anapita kunyumba komwe Tomasi amagwira ntchito. Kunali kotetezeka, kwa ukhondo ndipo Magozwe anapatsidwa chakudya chotentha. Anayamba kupitako tsiku lililonse kukadya chakudya. Magozwe anauza anzake a kumsewu kuja, ndipo posakhalitsa nyumbayo inadzadza ndi anyamata.</phrase>
	<phrase id="p10_1" audio="true">Patapita masabata, Magozwe amamukhulupilira Tomasi. Tsiku lina, Tomasi anali ndi mawu. “Pali malo omwe utha kukakhala, kupita kusukulu ndi kuphunzira kuwerenga,” anatero. “Ndawauza za iwe ndipo akusungira malo. Ungasangalatsidwe?”</phrase>
	<phrase id="p11_1" audio="true">Magozwe samakhulupilira zoti atha kupita kumalo atsopanowo. Malume ake anamuuza kuti alibe nzeru sangapite kusukulu. Mwina malume ake amanena zoona? Mwina kunali bwino kukhala m’misewu. Iye anamuuza Tomasi nkhawa zake.</phrase>
	<phrase id="p11_2" audio="true">“Ndi nthawi yoti uyiwale zakale ndi kuyamba moyo watsopano,” anatero Tomasi.</phrase>
	<phrase id="p12_1" audio="true">Kotero, Magozwe anasamukira kunyumba ina yaikulu. Amagona m’chipinda limodzi ndi anyamata ena awiri. Kunali ana khumi kumeneko. Pamodzi ndi Mayi Tina ndi amuna awo, agalu atatu, mphaka ndi mbuzi yokalamba!</phrase>
	<phrase id="p13_1" audio="true">Magozwe anayamba sukulu, zinali zovuta. Panali zambiri zoti akokere. Nthawi zina amafuna kungoleka, koma amakumbukira mau a Tomasi. Inali nthawi yoti ayambe moyo watsopano.</phrase>
	<phrase id="p13_2" audio="true">Inali ntchito yowawa, koma inali yoyenera.</phrase>
	<phrase id="p14_1" audio="true">Patatha chaka, Tomasi anamuyendera. Anamupatsa Magozwe buku. Magozwe anali asanakhalepo ndi buku lakelake. Anamuwerengera Tomasi mokweza molimba mtima. Tomasi anamwetulira.</phrase>
	<phrase id="p14_2" audio="true">“Magozwe, ndakunyadira kwambiri. Wayamba moyo watsopano.”</phrase>
	<phrase id="ps0_1" audio="true">Nkhani ya Magozwe</phrase>
	<phrase id="ps1_1" audio="true">Mumzinda, kagulu ka anyamata osowa kwao kanasonkhana ndi kumaotha moto. Mnyamata wocheperapo anafikapo. “Wawa,” anatero. “Ndine Magozwe.”</phrase>
	<phrase id="ps1_2" audio="true">“Ungafotokoze za moyo wako, Magozwe?” anafunsa anyamatawo.</phrase>
	<phrase id="ps2_1" audio="true">Magozwe anawafotokozera za moyo wake.</phrase>
	<phrase id="ps2_2" audio="true">“Ndili wamng’ono, makolo anga anamwalira. Ndinapita kukakhala ndi amalume, koma samandifuna kumeneko. Anali a nkhanza, komanso samandidyetsa bwino.”</phrase>
	<phrase id="ps3_1" audio="true">“Ndimaona ana ena akupita kusukulu,” anapitiriza Magozwe. “Ndimafuna kupita kusukulu nane, koma amalume sanalore. Anati ndinali wopanda nzeru.”</phrase>
	<phrase id="ps3_2" audio="true">“Malume anga amakhala aukali nthawi zonse. Ndinakhala nawo kwa zaka zitatu, kenaka ndinathawa. Pano ndi momwe ndilili.”</phrase>
	<phrase id="ps4_1" audio="true">Anyamatawo anagwirizana kuti Magozwe atha kukhala nawo m’misewumo. Unali moyo wovuta. Amapempha ndalama m’misewu, ndi kugulitsa majumbo ndi zina. </phrase>
	<phrase id="ps4_2" audio="true">Nthawi zina amakhala ndi ndalama zogulira chakudya, nthawi zina analibe.</phrase>
	<phrase id="ps5_1" audio="true">Tsiku lina Magozwe amayang’ana m’zinyalala kuti apeze majumbo pamene anapeza buku.</phrase>
	<phrase id="ps5_2" audio="true">“Nthano!” anatero. Magozwe amakonda nthano. Anapukuta buku lija ndi kukhala kuti aliwone.</phrase>
	<phrase id="ps6_1" audio="true">Magozwe anakonda zithunzi za m’buku lija. Munali ndege zambiri. Amalingalira akuulutsa ndege. Koma Magozwe samamvetsetsa mau a m’bukulo. Samatha kuwerenga.</phrase>
	<phrase id="ps6_2" audio="true">Mwina analibe nzeru, monga malume ake ananenera.</phrase>
	<phrase id="ps7_1" audio="true">Bambo wina anakhala pafupi ndi Magozwe. </phrase>
	<phrase id="ps7_2" audio="true">“Ukufuna ndikuthandize kuwerenga nthanoyo?” anafunsa.</phrase>
	<phrase id="ps7_3" audio="true">Magozwe anaopa, koma anavomera ndipo bambo uja anamuwerengera.</phrase>
	<phrase id="ps7_4" audio="true">Atamaliza, bambo uja anafunsa, “Nkhani yako ndi yotani, Magozwe?”</phrase>
	<phrase id="ps8_1" audio="true">Dzina la bamboyo linali Tomasi. Magozwe anamuuza Tomasi zonse za malume ake, ndi momwe amakhalira m’misewu. Tomasi anamvetsera. Anamvetsa. Iyenso analibe pokhala ali mnyamata, koma tsopano amagwira ntchito kunyumba ya anthu osowa pokhala. </phrase>
	<phrase id="ps9_1" audio="true">Magozwe anapita kunyumba komwe Tomasi amagwira ntchito. Kunali kotetezeka, kwa ukhondo ndipo Magozwe anapatsidwa chakudya chotentha. Anayamba kupitako tsiku lililonse kukadya chakudya. Magozwe anauza anzake a kumsewu kuja, ndipo posakhalitsa nyumbayo inadzadza ndi anyamata.</phrase>
	<phrase id="ps10_1" audio="true">Patapita masabata, Magozwe amamukhulupilira Tomasi. Tsiku lina, Tomasi anali ndi mawu. “Pali malo omwe utha kukakhala, kupita kusukulu ndi kuphunzira kuwerenga,” anatero. “Ndawauza za iwe ndipo akusungira malo. Ungasangalatsidwe?”</phrase>
	<phrase id="ps11_1" audio="true">Magozwe samakhulupilira zoti atha kupita kumalo atsopanowo. Malume ake anamuuza kuti alibe nzeru sangapite kusukulu. Mwina malume ake amanena zoona? Mwina kunali bwino kukhala m’misewu. Iye anamuuza Tomasi nkhawa zake.</phrase>
	<phrase id="ps11_2" audio="true">“Ndi nthawi yoti uyiwale zakale ndi kuyamba moyo watsopano,” anatero Tomasi.</phrase>
	<phrase id="ps12_1" audio="true">Kotero, Magozwe anasamukira kunyumba ina yaikulu. Amagona m’chipinda limodzi ndi anyamata ena awiri. Kunali ana khumi kumeneko. Pamodzi ndi Mayi Tina ndi amuna awo, agalu atatu, mphaka ndi mbuzi yokalamba!</phrase>
	<phrase id="ps13_1" audio="true">Magozwe anayamba sukulu, zinali zovuta. Panali zambiri zoti akokere. Nthawi zina amafuna kungoleka, koma amakumbukira mau a Tomasi. Inali nthawi yoti ayambe moyo watsopano.</phrase>
	<phrase id="ps13_2" audio="true">Inali ntchito yowawa, koma inali yoyenera.</phrase>
	<phrase id="ps14_1" audio="true">Patatha chaka, Tomasi anamuyendera. Anamupatsa Magozwe buku. Magozwe anali asanakhalepo ndi buku lakelake. Anamuwerengera Tomasi mokweza molimba mtima. Tomasi anamwetulira.</phrase>
	<phrase id="ps14_2" audio="true">“Magozwe, ndakunyadira kwambiri. Wayamba moyo watsopano.”</phrase>
</segment>
