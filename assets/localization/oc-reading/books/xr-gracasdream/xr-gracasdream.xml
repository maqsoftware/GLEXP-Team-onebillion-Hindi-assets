<?xml version="1.0" encoding="UTF-8"?>
<segment id="ting">
	<phrase id="p0_1" audio="true">Loto la Graça</phrase>
	<phrase id="p1_1" audio="true">Ku Mozambique, kunali mayi amene amayembekezera mwana wamkazi. Mwanayo anali Graça Simbine. Panthawiyo, Mozambique linali dziko losauka ndipo kunalibe masukulu abwino oti ana onse angathe kupitako. Mayi a Graça amalakalaka zophunzitsa ana awo bwino.</phrase>
	<phrase id="p2_1" audio="true">Asanabadwe iye, bambo ake anamwalira, kusiya mayi ake ali ndi ana asanu komanso mwana m’modzi wosabadwa. Iwonso analakalaka kuti mwana wawo womaliza adzapite kusukulu yabwino, ndi kukhala ndi mwayi wapamwamba. Banja lawo linalonjeza kudzakwaniritsa chimenechi.</phrase>
	<phrase id="p3_1" audio="true">Patangopita masabata angapo bambo ake atamwalira, Graça anabadwa.</phrase>
	<phrase id="p3_2" audio="true">Pamene zaka zimapita, Graça anabweretsa chimwemwe ku banja lakwawo, ndipo iwo anasunga lonjezo lomwe anapanga kwa bambo ake.</phrase>
	<phrase id="p3_3" audio="true">Graça amayenera kukhala ndi maphunziro abwino.</phrase>
	<phrase id="p4_1" audio="true">Graça analimbikira sukulu. Atakula msinkhu, anapeza mwayi wokaphunzira kusukulu ya mumzinda. Graça anayamba kulakalaka zokhala mphunzitsi. Amalingalira za nthawi imene ana onse ku Mozambique azidzapita kusukulu. </phrase>
	<phrase id="p5_1" audio="true">Graça anapitiriza kulimbika, ndipo anapezanso mwayi wina wamaphunziro, ulendo uno amapita ku univesite ku Portugal. Uku kunali kutali ndi kwawo, koma anapeza abwenzi atsopano, kuphunzira zilankhulo zatsopano, ndi kuwerenga mabuku ambiri. Pamapeto anakhala mphunzitsi, ndipo anali wosangalala kwambiri.</phrase>
	<phrase id="p6_1" audio="true">Koma kwawo ku Mozambique, kunali kukadali mavuto, ndipo dzikolo limalamulidwa ndi Portugal. Graça analimbika ngati mphunzitsi, ndipo anali ndi anzake omwe anali ndi maganizo ofanana naye ophunzitsa ana. Anagwilira ntchito limodzi kuti abweretse kusintha.</phrase>
	<phrase id="p7_1" audio="true">Limodzi anagwiritsa ntchito maphunziro awo kubweretsa kusintha ku Mozambique. Kenaka, dziko la Mozambique linapeza ufulu wodzilamulira. Anthu anakondwelera, ndipo kunasankhidwa boma latsopano.</phrase>
	<phrase id="p8_1" audio="true">Graça anasankhidwa kukhala nduna ya zamaphunziro ndi chikhalidwe. Inali ntchito yake kuwonetsetsa kuti ana onse ku Mozambique ali ndi maphunziro abwino.</phrase>
	<phrase id="p8_2" audio="true">Inali ntchito yomwe amakhumba, koma inali yovuta. Kunali ana ochuluka ku Mozambique omwe amafuna kuphunzira kuwerenga.</phrase>
	<phrase id="p9_1" audio="true">Mnzake wa Graça, Samora Machel, anakhala pulezidenti. Graça ndi Samora anakwatirana. Graça anatenga dzina la mwamuna wake, anakhala Graça Machel. Analera limodzi ana ake asanu, ndi kuthandiza ana ku Mozambique.</phrase>
	<phrase id="p10_1" audio="true">Graça amadziwa kuti ana amafunika maphunziro kuti apite patsogolo. Analimba mtima kubweretsa maphunziro kwa iwo. Anayamba ndi kuika anyamata ndi atsikana m’sukulu za pulayimale.</phrase>
	<phrase id="p10_2" audio="true">Iye amafuna kuti mwana aliyense akhale ndi mabuku oti aziwerenga.</phrase>
	<phrase id="p11_1" audio="true">Graça ndi Samora analinso ndi ana awiri awo. Amatchedwa Josina ndi Malengani.</phrase>
	<phrase id="p11_2" audio="true">Linali banja lokondana. Amakhumba kupangitsa kuti anthu akhale ndi miyoyo yabwino ku Mozambique.</phrase>
	<phrase id="p11_3" audio="true">Anali okondwa ndiponso a chiyembekezo.</phrase>
	<phrase id="p12_1" audio="true">Ndipo tsiku lina latsoka, Samora amachokera ku msonkhano ku Zambia. Ndege yomwe anakwera inachita ngozi m’mapiri. Samora anafa, ndipo Graça anali mkazi wamasiye.</phrase>
	<phrase id="p13_1" audio="true">Graça anamulira Samora kwa zaka zambiri, koma anagwanso m’chikondi. Anapezana ndi Nelson Mandela, yemwe anakhala moyo wake kufuna kubweretsa ufulu, chiyembekezo ndi maphunziro kwa anthu ake. Graça ndi Nelson anakwatirana, ndipo limodzi anagwira ntchito kuthandiza ana a mu Afirika. </phrase>
	<phrase id="p14_1" audio="true">Maloto a Graça anakwaniritsidwa. Anakhala mphunzitsi. Anathandizira ufulu wa dziko lake. Anapangitsa kuti ana ochuluka apeze maphunziro abwino, ndi kuwapatsa mwayi wokwaniritsa zinthu zazikulu.</phrase>
	<phrase id="ps0_1" audio="true">Loto la Graça</phrase>
	<phrase id="ps1_1" audio="true">Ku Mozambique, kunali mayi amene amayembekezera mwana wamkazi. Mwanayo anali Graça Simbine. Panthawiyo, Mozambique linali dziko losauka ndipo kunalibe masukulu abwino oti ana onse angathe kupitako. Mayi a Graça amalakalaka zophunzitsa ana awo bwino.</phrase>
	<phrase id="ps2_1" audio="true">Asanabadwe iye, bambo ake anamwalira, kusiya mayi ake ali ndi ana asanu komanso mwana m’modzi wosabadwa. Iwonso analakalaka kuti mwana wawo womaliza adzapite kusukulu yabwino, ndi kukhala ndi mwayi wapamwamba. Banja lawo linalonjeza kudzakwaniritsa chimenechi.</phrase>
	<phrase id="ps3_1" audio="true">Patangopita masabata angapo bambo ake atamwalira, Graça anabadwa.</phrase>
	<phrase id="ps3_2" audio="true">Pamene zaka zimapita, Graça anabweretsa chimwemwe ku banja lakwawo, ndipo iwo anasunga lonjezo lomwe anapanga kwa bambo ake.</phrase>
	<phrase id="ps3_3" audio="true">Graça amayenera kukhala ndi maphunziro abwino.</phrase>
	<phrase id="ps4_1" audio="true">Graça analimbikira sukulu. Atakula msinkhu, anapeza mwayi wokaphunzira kusukulu ya mumzinda. Graça anayamba kulakalaka zokhala mphunzitsi. Amalingalira za nthawi imene ana onse ku Mozambique azidzapita kusukulu. </phrase>
	<phrase id="ps5_1" audio="true">Graça anapitiriza kulimbika, ndipo anapezanso mwayi wina wamaphunziro, ulendo uno amapita ku univesite ku Portugal. Uku kunali kutali ndi kwawo, koma anapeza abwenzi atsopano, kuphunzira zilankhulo zatsopano, ndi kuwerenga mabuku ambiri. Pamapeto anakhala mphunzitsi, ndipo anali wosangalala kwambiri.</phrase>
	<phrase id="ps6_1" audio="true">Koma kwawo ku Mozambique, kunali kukadali mavuto, ndipo dzikolo limalamulidwa ndi Portugal. Graça analimbika ngati mphunzitsi, ndipo anali ndi anzake omwe anali ndi maganizo ofanana naye ophunzitsa ana. Anagwilira ntchito limodzi kuti abweretse kusintha.</phrase>
	<phrase id="ps7_1" audio="true">Limodzi anagwiritsa ntchito maphunziro awo kubweretsa kusintha ku Mozambique. Kenaka, dziko la Mozambique linapeza ufulu wodzilamulira. Anthu anakondwelera, ndipo kunasankhidwa boma latsopano.</phrase>
	<phrase id="ps8_1" audio="true">Graça anasankhidwa kukhala nduna ya zamaphunziro ndi chikhalidwe. Inali ntchito yake kuwonetsetsa kuti ana onse ku Mozambique ali ndi maphunziro abwino.</phrase>
	<phrase id="ps8_2" audio="true">Inali ntchito yomwe amakhumba, koma inali yovuta. Kunali ana ochuluka ku Mozambique omwe amafuna kuphunzira kuwerenga.</phrase>
	<phrase id="ps9_1" audio="true">Mnzake wa Graça, Samora Machel, anakhala pulezidenti. Graça ndi Samora anakwatirana. Graça anatenga dzina la mwamuna wake, anakhala Graça Machel. Analera limodzi ana ake asanu, ndi kuthandiza ana ku Mozambique.</phrase>
	<phrase id="ps10_1" audio="true">Graça amadziwa kuti ana amafunika maphunziro kuti apite patsogolo. Analimba mtima kubweretsa maphunziro kwa iwo. Anayamba ndi kuika anyamata ndi atsikana m’sukulu za pulayimale.</phrase>
	<phrase id="ps10_2" audio="true">Iye amafuna kuti mwana aliyense akhale ndi mabuku oti aziwerenga.</phrase>
	<phrase id="ps11_1" audio="true">Graça ndi Samora analinso ndi ana awiri awo. Amatchedwa Josina ndi Malengani.</phrase>
	<phrase id="ps11_2" audio="true">Linali banja lokondana. Amakhumba kupangitsa kuti anthu akhale ndi miyoyo yabwino ku Mozambique.</phrase>
	<phrase id="ps11_3" audio="true">Anali okondwa ndiponso a chiyembekezo.</phrase>
	<phrase id="ps12_1" audio="true">Ndipo tsiku lina latsoka, Samora amachokera ku msonkhano ku Zambia. Ndege yomwe anakwera inachita ngozi m’mapiri. Samora anafa, ndipo Graça anali mkazi wamasiye.</phrase>
	<phrase id="ps13_1" audio="true">Graça anamulira Samora kwa zaka zambiri, koma anagwanso m’chikondi. Anapezana ndi Nelson Mandela, yemwe anakhala moyo wake kufuna kubweretsa ufulu, chiyembekezo ndi maphunziro kwa anthu ake. Graça ndi Nelson anakwatirana, ndipo limodzi anagwira ntchito kuthandiza ana a mu Afirika. </phrase>
	<phrase id="ps14_1" audio="true">Maloto a Graça anakwaniritsidwa. Anakhala mphunzitsi. Anathandizira ufulu wa dziko lake. Anapangitsa kuti ana ochuluka apeze maphunziro abwino, ndi kuwapatsa mwayi wokwaniritsa zinthu zazikulu.</phrase>
</segment>
