<?xml version="1.0" encoding="UTF-8"?>
<segment id="ting">
	<phrase id="p0_1" audio="true">Jojo afufuza mnyanga wa chilimwe</phrase>
	<phrase id="p1_1" audio="true">Tsiku lina madzulo m’mudzi wa Mashepi, Mfumu Shoti Zunguli anaitanitsa msonkhano. “Nonse, bwerani pano! Ndili ndi vuto lalikulu kwambiri,” anakuwa. Anthu anakhala mozungulira mfumu ija.</phrase>
	<phrase id="p2_1" audio="true">“Ndi nkhani yomvetsa chisoni,” anatero Mfumu Shoti Zunguli. “Ndataya mnyanga wanga wachilimwe.”</phrase>
	<phrase id="p2_2" audio="true">Anthu aja ananong’onezana. “Ngati mnyangawo sungapezeke, ndiye sindingayambitse phwando lachilimwe. Ndipo ngati phwandolo palibe, chilimwe sichingabwere,” anatero Mfumu Shoti Zunguli.</phrase>
	<phrase id="p3_1" audio="true">Sikweya Jojo anakweza dzanja. “Ndiupeza mnyanga wanu, Mfumu Shoti Zunguli. Mutha kukumbukira malo omaliza pomwe munauwona?”</phrase>
	<phrase id="p3_2" audio="true">“Zikomo, Jojo,” anatero amfumu. “Ndinapita kunyumba kwa Bambo Rekitango mmawa, ndipo mnyangawo ndinali nawo kumeneko.”</phrase>
	<phrase id="p4_1" audio="true">Choncho, Jojo anapita kwa Bambo Rekitango. “Amfumuwo anafikadi mmawa,” anatero Bambo Rekitango. “Koma mnyanga wawo sindinauwone.”</phrase>
	<phrase id="p4_2" audio="true">Sikweya Jojo anayang’ana pansi pa bedi la Bambo Rekitango. Bambo Rekitango anayang’ana kuseli kwa mabuku awo. Koma sanaupeze mnyanga wa chilimwe uja.</phrase>
	<phrase id="p5_1" audio="true">“Mwina mnyangawo uli kwa Mayi Dayimondi,” anatero Bambo Rekitango. “Mfumu Shoti Zunguli anapitako atangochoka kuno.”</phrase>
	<phrase id="p5_2" audio="true">“Zikomo,” anatero Jojo, ndipo anawakwezera dzanja ndi kupita kunyumba kwa Mayi Dayimondi.</phrase>
	<phrase id="p6_1" audio="true">Popita kunyumba kwa Mayi Dayimondi, Sikweya Jojo anakhota kunyumba kwawo. Linali tsiku lotentha, ndipo amafuna chakumwa asananyamuke ulendowo.</phrase>
	<phrase id="p6_2" audio="true">Atatenga chakudya chake chapaulendo ananyamuka.</phrase>
	<phrase id="p7_1" audio="true">Mayi Dayimondi amakonza m’nyumba mwawo pomwe Jojo amafika. “Moni, Mayi Dayimondi,” anatero Sikweya Jojo. “Mwauwonako mnyanga wa chilimwe wa amfumu?”</phrase>
	<phrase id="p7_2" audio="true">“Ayi,” anatero Mayi Dayimondi. “Koma anapita kunyumba kwa Mayi Trayango atachoka pano. Mwina anausiya kumeneko.”</phrase>
	<phrase id="p8_1" audio="true">Choncho, Mayi Dayimondi ndi Sikweya Jojo ananyamuka kupita kwa Mayi Trayango. Anayenda mpaka anafika m’munsi mwa phiri lalitali. “Nyumba ya Mayi Trayango ili pamwamba penipeni,” anatero Mayi Dayimondi.</phrase>
	<phrase id="p8_2" audio="true">“Tiyeni tiime pang’ono tidye chakudya chomwe ndinanyamula,” anatero Jojo.</phrase>
	<phrase id="p9_1" audio="true">Atapuma pang’ono ndi kukwera phiri, Sikweya Jojo ndi Mayi Dayimondi anafika kunyumba kwa Mayi Trayango.</phrase>
	<phrase id="p9_2" audio="true">“Ndasangalala kulandira alendo,” anatero Mayi Trayango akumwetulira. “Nthawi zambiri ndimakhala ndekha pamwamba pa phiri pano. Ndikuthandizeni motani?”</phrase>
	<phrase id="p10_1" audio="true">“Tabwera kudzafufuza mnyanga wa chilimwe wa Mfumu Shoti Zunguli,” anatero Jojo, atakhukha mpweya. “Mayi Dayimondi anati amfumu anafika kuno mmawa.”</phrase>
	<phrase id="p10_2" audio="true">“Amfumu anabwera kudzandipempha kuti ndiwathandizire phwando lachilimwe. Koma sanasiye mnyanga wawo wa chilimwe kuno," anatero Mayi Trayango.</phrase>
	<phrase id="p11_1" audio="true">“Ooo, zavuta,” anatero Jojo mwachisoni. “Tayenda ulendo wonsewu pachabe!”</phrase>
	<phrase id="p11_2" audio="true">“Osadandaula Jojo,” anatero Mayi Trayango. “Ndikudziwa komwe mnyangawo uli. Tiyeni kuno!” Pamenepo, Mayi Trayango, Sikweya Jojo ndi Mayi Dayimondi anathamangira pansi pa phiri. Zinali zosavuta kutsika phiri!</phrase>
	<phrase id="p12_1" audio="true">Anali madzulo pomwe anafika kunyumba kwa Mfumu Shoti Zunguli. Anatsegula chitseko, akuphetira ndi tulo m’maso. Analowa m’nyumba.</phrase>
	<phrase id="p12_2" audio="true">“Mwaupeza mnyanga wanga wa chilimwe?” anafunsa. “Titha kupanga phwando lachilimwe?” Sikweya Jojo anapukusa mutu wake.</phrase>
	<phrase id="p13_1" audio="true">“Mukudziwa kuti n’chifukwa chiyani Jojo sanaupeze mnyanga wanu?” anafunsa Mayi Trayango. Amfumu anapukusa mutu wawo ndipo Mayi Trayango anaseka. “Mwauvala pamutu panu!” anatero.</phrase>
	<phrase id="p13_2" audio="true">Mfumu Shoti Zunguli anapumira m’mwamba. “Ndakumbukira tsopano! Ndinauyika pamutu pomwe ndimakwera phiri!”</phrase>
	<phrase id="p14_1" audio="true">“Pepa Jojo,” anatero amfumu.  Anauvula mnyanga uja ndi kuupereka kwa Sikweya Jojo. “Ulize mnyangawu.”</phrase>
	<phrase id="p14_2" audio="true">Sikweya Jojo anamwetulira. Anakweza mnyanga uja ndi kuuliza mokweza. “Tsopano phwando litha kuyamba!”</phrase>
	<phrase id="ps0_1" audio="true">Jojo afufuza mnyanga wa chilimwe</phrase>
	<phrase id="ps1_1" audio="true">Tsiku lina madzulo m’mudzi wa Mashepi, Mfumu Shoti Zunguli anaitanitsa msonkhano. “Nonse, bwerani pano! Ndili ndi vuto lalikulu kwambiri,” anakuwa. Anthu anakhala mozungulira mfumu ija.</phrase>
	<phrase id="ps2_1" audio="true">“Ndi nkhani yomvetsa chisoni,” anatero Mfumu Shoti Zunguli. “Ndataya mnyanga wanga wachilimwe.”</phrase>
	<phrase id="ps2_2" audio="true">Anthu aja ananong’onezana. “Ngati mnyangawo sungapezeke, ndiye sindingayambitse phwando lachilimwe. Ndipo ngati phwandolo palibe, chilimwe sichingabwere,” anatero Mfumu Shoti Zunguli.</phrase>
	<phrase id="ps3_1" audio="true">Sikweya Jojo anakweza dzanja. “Ndiupeza mnyanga wanu, Mfumu Shoti Zunguli. Mutha kukumbukira malo omaliza pomwe munauwona?”</phrase>
	<phrase id="ps3_2" audio="true">“Zikomo, Jojo,” anatero amfumu. “Ndinapita kunyumba kwa Bambo Rekitango mmawa, ndipo mnyangawo ndinali nawo kumeneko.”</phrase>
	<phrase id="ps4_1" audio="true">Choncho, Jojo anapita kwa Bambo Rekitango. “Amfumuwo anafikadi mmawa,” anatero Bambo Rekitango. “Koma mnyanga wawo sindinauwone.”</phrase>
	<phrase id="ps4_2" audio="true">Sikweya Jojo anayang’ana pansi pa bedi la Bambo Rekitango. Bambo Rekitango anayang’ana kuseli kwa mabuku awo. Koma sanaupeze mnyanga wa chilimwe uja.</phrase>
	<phrase id="ps5_1" audio="true">“Mwina mnyangawo uli kwa Mayi Dayimondi,” anatero Bambo Rekitango. “Mfumu Shoti Zunguli anapitako atangochoka kuno.”</phrase>
	<phrase id="ps5_2" audio="true">“Zikomo,” anatero Jojo, ndipo anawakwezera dzanja ndi kupita kunyumba kwa Mayi Dayimondi.</phrase>
	<phrase id="ps6_1" audio="true">Popita kunyumba kwa Mayi Dayimondi, Sikweya Jojo anakhota kunyumba kwawo. Linali tsiku lotentha, ndipo amafuna chakumwa asananyamuke ulendowo.</phrase>
	<phrase id="ps6_2" audio="true">Atatenga chakudya chake chapaulendo ananyamuka.</phrase>
	<phrase id="ps7_1" audio="true">Mayi Dayimondi amakonza m’nyumba mwawo pomwe Jojo amafika. “Moni, Mayi Dayimondi,” anatero Sikweya Jojo. “Mwauwonako mnyanga wa chilimwe wa amfumu?”</phrase>
	<phrase id="ps7_2" audio="true">“Ayi,” anatero Mayi Dayimondi. “Koma anapita kunyumba kwa Mayi Trayango atachoka pano. Mwina anausiya kumeneko.”</phrase>
	<phrase id="ps8_1" audio="true">Choncho, Mayi Dayimondi ndi Sikweya Jojo ananyamuka kupita kwa Mayi Trayango. Anayenda mpaka anafika m’munsi mwa phiri lalitali. “Nyumba ya Mayi Trayango ili pamwamba penipeni,” anatero Mayi Dayimondi.</phrase>
	<phrase id="ps8_2" audio="true">“Tiyeni tiime pang’ono tidye chakudya chomwe ndinanyamula,” anatero Jojo.</phrase>
	<phrase id="ps9_1" audio="true">Atapuma pang’ono ndi kukwera phiri, Sikweya Jojo ndi Mayi Dayimondi anafika kunyumba kwa Mayi Trayango.</phrase>
	<phrase id="ps9_2" audio="true">“Ndasangalala kulandira alendo,” anatero Mayi Trayango akumwetulira. “Nthawi zambiri ndimakhala ndekha pamwamba pa phiri pano. Ndikuthandizeni motani?”</phrase>
	<phrase id="ps10_1" audio="true">“Tabwera kudzafufuza mnyanga wa chilimwe wa Mfumu Shoti Zunguli,” anatero Jojo, atakhukha mpweya. “Mayi Dayimondi anati amfumu anafika kuno mmawa.”</phrase>
	<phrase id="ps10_2" audio="true">“Amfumu anabwera kudzandipempha kuti ndiwathandizire phwando lachilimwe. Koma sanasiye mnyanga wawo wa chilimwe kuno," anatero Mayi Trayango.</phrase>
	<phrase id="ps11_1" audio="true">“Ooo, zavuta,” anatero Jojo mwachisoni. “Tayenda ulendo wonsewu pachabe!”</phrase>
	<phrase id="ps11_2" audio="true">“Osadandaula Jojo,” anatero Mayi Trayango. “Ndikudziwa komwe mnyangawo uli. Tiyeni kuno!” Pamenepo, Mayi Trayango, Sikweya Jojo ndi Mayi Dayimondi anathamangira pansi pa phiri. Zinali zosavuta kutsika phiri!</phrase>
	<phrase id="ps12_1" audio="true">Anali madzulo pomwe anafika kunyumba kwa Mfumu Shoti Zunguli. Anatsegula chitseko, akuphetira ndi tulo m’maso. Analowa m’nyumba.</phrase>
	<phrase id="ps12_2" audio="true">“Mwaupeza mnyanga wanga wa chilimwe?” anafunsa. “Titha kupanga phwando lachilimwe?” Sikweya Jojo anapukusa mutu wake.</phrase>
	<phrase id="ps13_1" audio="true">“Mukudziwa kuti n’chifukwa chiyani Jojo sanaupeze mnyanga wanu?” anafunsa Mayi Trayango. Amfumu anapukusa mutu wawo ndipo Mayi Trayango anaseka. “Mwauvala pamutu panu!” anatero.</phrase>
	<phrase id="ps13_2" audio="true">Mfumu Shoti Zunguli anapumira m’mwamba. “Ndakumbukira tsopano! Ndinauyika pamutu pomwe ndimakwera phiri!”</phrase>
	<phrase id="ps14_1" audio="true">“Pepa Jojo,” anatero amfumu.  Anauvula mnyanga uja ndi kuupereka kwa Sikweya Jojo. “Ulize mnyangawu.”</phrase>
	<phrase id="ps14_2" audio="true">Sikweya Jojo anamwetulira. Anakweza mnyanga uja ndi kuuliza mokweza. “Tsopano phwando litha kuyamba!”</phrase>
</segment>
