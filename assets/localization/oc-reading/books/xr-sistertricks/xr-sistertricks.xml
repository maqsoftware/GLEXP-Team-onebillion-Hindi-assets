<?xml version="1.0" encoding="UTF-8"?>
<segment id="ting">
	<phrase id="p0_1" audio="true">Njomba za mchemwali</phrase>
	<phrase id="p1_1" audio="true">Mina anadzuka mochedwa tsiku lina. Mchemwali wake, Thandi, panalibe pabedi. “Wapita kuti?” anatero Mina. “Bwanji sanandidzutse?”</phrase>
	<phrase id="p2_1" audio="true">Mina anawafunsa mayi. “Thandi ali kuti?”</phrase>
	<phrase id="p2_2" audio="true">“Ali mukhitchini,” anatero mayi. “Akudya chakudya.”</phrase>
	<phrase id="p3_1" audio="true">Koma Thandi sanali kukhitchini. Kunali chinachake mmalo mwake. Chinali chachikulu. Chimamwa mkaka kugwiritsa ntchito kapaipi ndi kudya chipatso.</phrase>
	<phrase id="p4_1" audio="true">“Ameneyo si mchemwali wanga!” anakuwa Mina. “Ndi mvuwu! Ikuchita chiyani mukhitchini?”</phrase>
	<phrase id="p5_1" audio="true">“Bambo, mukudziwa komwe kuli Thandi?” anafunsa Mina.</phrase>
	<phrase id="p5_2" audio="true">“Ali panja,” anatero bambo. “Akusambira mudamu.”</phrase>
	<phrase id="p6_1" audio="true">Koma Mina atatuluka panja, sanamuone Thandi mudamu. Panali chinachake mmalo mwake. Chinakhazikika m’madzi ndi kumamwetulira.</phrase>
	<phrase id="p7_1" audio="true">“Ameneyo si mchemwali wanga!” anakuwa Mina. “Ndi mvuwu! Ikutani mudamu?”</phrase>
	<phrase id="p8_1" audio="true">Mina anafufuza panja. Anayang’ana kutali kugwiritsa ntchito telesikopu. Anayang’ana m’tauni ndi m’mapiri. Sanamuone mchemwali wake paliponse.</phrase>
	<phrase id="p9_1" audio="true">“Mwamuonako mchemwali wanga?” Mina anafunsa aneba.</phrase>
	<phrase id="p9_2" audio="true">“Inde,” anatero aneba. “Thandi ali kosewelera.”</phrase>
	<phrase id="p10_1" audio="true">Koma Mina atapita kosewelera, sanamuone Thandi kumeneko. Kunali chinachake kumeneko. Chinakhala pasiso. Chimafuna kusewera.</phrase>
	<phrase id="p11_1" audio="true">“Ameneyo si mchemwali wanga!” anakuwa Mina. “Ndi mvuwu imeneyo!”</phrase>
	<phrase id="p11_2" audio="true">Koma anasewerabe pasiso. Ndipo mvuwu ija inaseka.</phrase>
	<phrase id="p12_1" audio="true">“Aah!” anatero Mina. “Kuseka uku ndikukudziwa!”</phrase>
	<phrase id="p12_2" audio="true">Anaigirigisha mvuwu ija. Mvuwu ija inasekanso.</phrase>
	<phrase id="p13_1" audio="true">“Sindiwe mvuwu!” anaseka Mina. Ndipo mwadzidzidzi, Thandi anatuluka kuchokera mkamwa mwa mvuwu ija. Koma siinali mvuwu yeniyeni. Chinali chovala chabe!</phrase>
	<phrase id="p14_1" audio="true">“Wandipeza!” Thandi anaseka, ndipo atsikanawo anapitira limodzi kunyumba.</phrase>
	<phrase id="p14_2" audio="true">“Ulendo wina,” anatero Mina, akumwetulira. “Ndidzakusewera njomba!”</phrase>
	<phrase id="ps0_1" audio="true">Njomba za mchemwali</phrase>
	<phrase id="ps1_1" audio="true">Mina anadzuka mochedwa tsiku lina. Mchemwali wake, Thandi, panalibe pabedi. “Wapita kuti?” anatero Mina. “Bwanji sanandidzutse?”</phrase>
	<phrase id="ps2_1" audio="true">Mina anawafunsa mayi. “Thandi ali kuti?”</phrase>
	<phrase id="ps2_2" audio="true">“Ali mukhitchini,” anatero mayi. “Akudya chakudya.”</phrase>
	<phrase id="ps3_1" audio="true">Koma Thandi sanali kukhitchini. Kunali chinachake mmalo mwake. Chinali chachikulu. Chimamwa mkaka kugwiritsa ntchito kapaipi ndi kudya chipatso.</phrase>
	<phrase id="ps4_1" audio="true">“Ameneyo si mchemwali wanga!” anakuwa Mina. “Ndi mvuwu! Ikuchita chiyani mukhitchini?”</phrase>
	<phrase id="ps5_1" audio="true">“Bambo, mukudziwa komwe kuli Thandi?” anafunsa Mina.</phrase>
	<phrase id="ps5_2" audio="true">“Ali panja,” anatero bambo. “Akusambira mudamu.”</phrase>
	<phrase id="ps6_1" audio="true">Koma Mina atatuluka panja, sanamuone Thandi mudamu. Panali chinachake mmalo mwake. Chinakhazikika m’madzi ndi kumamwetulira.</phrase>
	<phrase id="ps7_1" audio="true">“Ameneyo si mchemwali wanga!” anakuwa Mina. “Ndi mvuwu! Ikutani mudamu?”</phrase>
	<phrase id="ps8_1" audio="true">Mina anafufuza panja. Anayang’ana kutali kugwiritsa ntchito telesikopu. Anayang’ana m’tauni ndi m’mapiri. Sanamuone mchemwali wake paliponse.</phrase>
	<phrase id="ps9_1" audio="true">“Mwamuonako mchemwali wanga?” Mina anafunsa aneba.</phrase>
	<phrase id="ps9_2" audio="true">“Inde,” anatero aneba. “Thandi ali kosewelera.”</phrase>
	<phrase id="ps10_1" audio="true">Koma Mina atapita kosewelera, sanamuone Thandi kumeneko. Kunali chinachake kumeneko. Chinakhala pasiso. Chimafuna kusewera.</phrase>
	<phrase id="ps11_1" audio="true">“Ameneyo si mchemwali wanga!” anakuwa Mina. “Ndi mvuwu imeneyo!”</phrase>
	<phrase id="ps11_2" audio="true">Koma anasewerabe pasiso. Ndipo mvuwu ija inaseka.</phrase>
	<phrase id="ps12_1" audio="true">“Aah!” anatero Mina. “Kuseka uku ndikukudziwa!”</phrase>
	<phrase id="ps12_2" audio="true">Anaigirigisha mvuwu ija. Mvuwu ija inasekanso.</phrase>
	<phrase id="ps13_1" audio="true">“Sindiwe mvuwu!” anaseka Mina. Ndipo mwadzidzidzi, Thandi anatuluka kuchokera mkamwa mwa mvuwu ija. Koma siinali mvuwu yeniyeni. Chinali chovala chabe!</phrase>
	<phrase id="ps14_1" audio="true">“Wandipeza!” Thandi anaseka, ndipo atsikanawo anapitira limodzi kunyumba.</phrase>
	<phrase id="ps14_2" audio="true">“Ulendo wina,” anatero Mina, akumwetulira. “Ndidzakusewera njomba!”</phrase>
</segment>
