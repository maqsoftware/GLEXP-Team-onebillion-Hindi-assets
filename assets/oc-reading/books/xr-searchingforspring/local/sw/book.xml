<?xml version="1.0" encoding="UTF-8"?>
<book id="xr-searchingforspringSW" indent="N" lineheight="1.5" paraheight="1.33" fontsize="42" changetoken="20180618.113536089">
	<page pageno="0">
		<para>Kutafuta majira ya masika</para>
	</page>
	<page pageno="1">
		<para>Asubuhi moja, kipepeo alitua kiganjani mwa Nia. Ulikuwa wakati wa masika kufika! Lakini dunia nzima bado ilikuwa doro na chovu.</para>
	</page>
	<page pageno="2" picjustify="right">
		<para>Nia alikwenda kuwatafuta wazee. Aliwasikia wakiongea. “Masika yako wapi?” walisema. “Lazima itakuwa tumesahau namna ya kusherehekea kuliamsha jua.”</para>
	</page>
	<page pageno="3" picjustify="right">
		<para>Nia alizungumza na wazee. “Nitakwenda safari kutaka kujua vipi tutayarejesha masika,” alisema. Wazee walikubali. Walimpa mkoba auchukue safarini mwake.</para>
	</page>
	<page pageno="4" picjustify="left">
		<para>Nia alianza safari yake. Akasafiri kwa boti kwenye ziwa kubwa na akapanda juu ya majabali mpaka akafika kwenye kivuli cha mlima.</para>
	</page>
	<page pageno="5" picjustify="right">
		<para>Huko, Nia aliona kijiji kilichojaa rangi. “Kopo hili la rangi hii litaleta rangi kijijini kwenu,” alisema chifu. Nia alimshukuru na akaweka kopo la rangi kwenye mkoba wake.</para>
	</page>
	<page pageno="6" picjustify="left">
		<para>“Sasa nina rangi!” aliwaza Nia huku akiendelea na safari yake. Lakini wakati jua likitua, alisikia sauti za ngoma. Miguu yake iliyochoka ilianza kutingishika.</para>
	</page>
	<page pageno="7" picjustify="right">
		<para>Watu wa kijiji hiki walikuwa wakicheza na mapigo ya ngoma. “Wanajua kusherehekea!” Nia aliwaza. “Lazima wataweza kunisaidia.”</para>
	</page>
	<page pageno="8" picjustify="left">
		<para>Nia alijiunga nao na chifu alimpa ngoma. “Hii itawasaidia watu wako kukumbuka namna ya kucheza,” alisema. Nia alimshukuru na kisha akaitia ngoma mkobani mwake.</para>
	</page>
	<page pageno="9" picjustify="right">
		<para>“Sasa, kipi zaidi ninahitaji?” aliwaza Nia asubuhi ilipofika. Kisha, harufu tamu tamu ilimvaa puani mwake. “Chakula!” aliwaza na akafuata harufu iliyotoka kijiji kingine.</para>
	</page>
	<page pageno="10" picjustify="left">
		<para>Watu katika kijiji kingine walimpa Nia mchuzi mtamu. Wazee wakampa viungo maalum. Akawashukuru, akaweka viungo ndani ya mkoba wake na akaondoka kwenda zake nyumbani.</para>
	</page>
	<page pageno="11" picjustify="right">
		<para>Wakati Nia aliporudi kijijini kwake, wanakijiji walikusanyika. “Una nini mkobani mwako, Nia?” waliuliza.</para>
		<para>“Sherehe yetu ya aina yake ya masika!” Nia alisema.</para>
	</page>
	<page pageno="12" picjustify="left">
		<para>Kisha Nia akaongoza sherehe kubwa. Wakati wanakijiji wakiimba na kucheza, mwishowe jua likatoka! Ikawa kama vile dunia nzima imejawa na rangi. Masika yalishaanza!</para>
	</page>
</book>
