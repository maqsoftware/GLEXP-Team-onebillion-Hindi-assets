<?xml version="1.0" encoding="UTF-8"?>
<book id="xr-greedygeorgeSW" indent="N" lineheight="1.5" paraheight="1.33" fontsize="42" changetoken="20180315.152542927">
	<page pageno="0">
		<para>Juma mlafi</para>
	</page>
	<page pageno="1">
		<para>Siku moja, bibi alirejea nyumbani kutoka sokoni akiwa na kapu kubwa la matunda. Matamu! Ali, Nura na Juma waliyapenda matunda.</para>
	</page>
	<page pageno="2" picjustify="left">
		<para>Matunda yalinukia utamu. Yalikuwa ni mananasi, ndizi, embe, machungwa, maepuli na mapeasi.</para>
		<para>“Tutayakula baadae,” alisema Juma.</para>
	</page>
	<page pageno="3" picjustify="left">
		<para>Lakini mara tu Nura na Ali walipoondoka, Juma alianza kuyafakamia. Akaanza kuidonoa ndizi. Kisha peasi. Kisha akadonoa kila tunda lililokuwemo kwenye kapu!</para>
	</page>
	<page pageno="4" picjustify="left">
		<para>Wakati Nura na Ali waliporejea kujipatia matunda, walishangaa mno.</para>
		<para>“Matunda yetu!” walilia. “Panya lazima atakuwa ameyala.”</para>
	</page>
	<page pageno="5" picjustify="left">
		<para>Bibi alikasirika sana.</para>
		<para>“Haya hayakuliwa na panya,” alisema. “Kuna mtu lazima akiri kuwa ameyala. Au nitakuwa sileti tena matunda kutoka sokoni.”</para>
	</page>
	<page pageno="6" picjustify="left">
		<para>“Juma!” alisema Nura, kwa hasira. “Ilikuwa ni wewe?”</para>
		<para>“Sema ukweli!” alisema Ali.</para>
		<para>Lakini kaka yao aliangalia juu ya dari tu.</para>
	</page>
	<page pageno="7" picjustify="left">
		<para>Ali alikwenda kumuona Bibi.</para>
		<para>“Juma aliyala matunda,” alisema. “Haikuwa mimi wala Nura. Lazima itakuwa ni yeye tu.”</para>
	</page>
	<page pageno="8" picjustify="left">
		<para>Bibi alimuita Juma. “Sema ukweli, Juma,” alisema.</para>
		<para>Juma alijisikia mwenye hatia, lakini bado hakutaka kukiri makosa.</para>
	</page>
	<page pageno="9">
		<para>Lakini kisha, Juma alianza kubadilika rangi. Alianza kutetemeka na kutoa majasho.</para>
	</page>
	<page pageno="10" picjustify="left">
		<para>“Ah, Bibi,” alilalama. “Tumbo langu linauma, sijisikii vizuri.”</para>
		<para>Bibi alijua wazi kuwa Juma alikuwa ana tatizo.</para>
	</page>
	<page pageno="11" picjustify="left">
		<para>Juma alikimbia, huku akiwa ameshikilia tumbo lake. Masikini Juma!</para>
	</page>
	<page pageno="12" picjustify="left">
		<para>Baadaye, alipopata nafuu, Juma aliomba radhi kwa kila mmoja.</para>
		<para>“Samahani sana,” alisema. “Matunda yalikuwa yanavutia sana. Lakini naapa sitakuwa mlafi tena.”</para>
	</page>
</book>
