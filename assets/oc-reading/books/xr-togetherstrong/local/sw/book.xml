<?xml version="1.0" encoding="UTF-8"?>
<book id="xr-togetherstrongSW" indent="N" lineheight="1.5" paraheight="1.33" fontsize="32" changetoken="20180625.163532266">
	<page pageno="0">
		<para>Pamoja tuko imara: simulizi kuhusu Albertina Sisulu</para>
	</page>
	<page pageno="1">
		<para>Huko Afrika Kusini mwaka 1918, Ntsiki alizaliwa. Ilikuwa ni majira ya kipupwe kikali na mama yake alimuimbia wakati akimpasha moto. “Kuwa hodari, mtoto. Pamoja tuko imara!”</para>
	</page>
	<page pageno="2">
		<para>Ntsiki alikuwa akiwa mwenye afya, lakini mama yake mara nyingi hakuwa na afya njema. Ntsiki alimsaidia kuwalea ndugu zake. Aliwafundisha kuimba kama mama yake alivyofanya. “Kuweni hodari, watoto. Pamoja tuko imara!”</para>
	</page>
	<page pageno="3" picjustify="left">
		<para>Babu yake Ntsiki alifuga farasi. Aliyempenda zaidi aliitwa Shishi, farasi dume mweusi.</para>
		<para>Ntsiki alikuwa mwendesha farasi mzuri. Daima alikuwa akiendesha farasi huyo kukutana na baba yake alipokuwa akirejea kutoka migodini.</para>
	</page>
	<page pageno="4" picjustify="right">
		<para>Ntsiki alipofika umri wa miaka sita, alikwenda shule. Mwalimu wake alimwambia achague jina jipya la Kiingereza. Ntsiki hakuwa na uhakika kwa nini kulikuwa na haja ya jina jipya, lakini alichagua jina ‘Albertina’.</para>
		<para>Kutoka hapa, alikuwa daima akijulikana kama Albertina.</para>
	</page>
	<page pageno="5" picjustify="left">
		<para>Ingawa Albertina alilazimika kukosa masomo muda mwingi kwa kuwalea ndugu zake, alifanya vizuri sana. Alichaguliwa kuwa kiongozi wa wanafunzi na alishiriki mashindano kuhusu udhamini wa kusoma shule ya sekondari ya juu.</para>
		<para>Albertina alisoma pamoja na rafiki yake mpendwa, Betty.</para>
	</page>
	<page pageno="6" picjustify="right">
		<para>Albertina alipata maksi zote kwenye jaribio. Alikuwa mshindi! Lakini alikuwa mkubwa zaidi kuliko wenzake darasani kwa sababu alishakosa masomo mengi, hivyo udhamini ukatolewa kwa mwanafunzi mwengine.</para>
		<para>“Hii sio haki!” Betty aliwaza.</para>
	</page>
	<page pageno="7">
		<para>Mwalimu wa Albertina aliandika kwenye gazeti kuhusu kisa cha Albertina. Kwa bahati, mchungaji alisoma habari za Albertina na alipanga kumsaidia kusoma shule ya sekondari ya juu. Kijiji chake kilifurahi mno na hivyo waliandaa sherehe kubwa sana!</para>
	</page>
	<page pageno="8">
		<para>Albertina aliwaaga familia yake na farasi wake Shishi. Shule yake mpya ilikuwa safari ndefu ya basi mbali na nyumbani. Albertina alibakia huko hata wakati wa mapumziko.</para>
	</page>
	<page pageno="9" picjustify="right">
		<para>Baada ya kuhitimu masomo ya sekondari ya juu, Albertina alikuwa muuguzi hivyo aliweza kupata fedha wakati akisoma. Alitamani nyumbani sana, lakini siku zote alijituma sana kazini. Alifanya kazi na watu wazima na watoto. Aliwaimbia watoto. “Kuweni hodari. Pamoja tuko imara!”</para>
	</page>
	<page pageno="10">
		<para>Albertina alipenda kuwaza safari yake ndefu ya maisha hadi hapo. Alikuwa amejituma sana na sasa alikuwa muuguzi. Bado alikuwa akifanya kazi kwa bidii sana. Na bado kulikuwa na mengi ya kufanya!</para>
	</page>
	<page pageno="11" picjustify="right">
		<para>Siku moja, Albertina alikutana na mtu hodari sana aitwaye Walter Sisulu. Walter aliwaza sana kuhusu uhuru wa Afrika Kusini na watu wake. Albertina na Walter walioana na walizaa watoto wengi. Albertina aliwaimbia wimbo. “Kuweni hodari, watoto. Pamoja tuko imara!”</para>
	</page>
	<page pageno="12">
		<para>Walter alijitahidi kwa ujasiri sana kujenga Afrika Kusini mpya. Hii ilimtia matatani na polisi na hivyo alikamatwa. Wakati polisi walipokuja kumchukua na kumtia gerezani, Albertina aliwakaripia kwa kumharibia maua yake!</para>
	</page>
	<page pageno="13">
		<para>Albertina pia aliwekwa gerezani mara kadhaa, lakini aliendelea kupanga maandamano. Alipokuwa na woga alijiimbia. “Kuwa hodari, mtoto. Pamoja tuko imara!”</para>
	</page>
	<page pageno="14">
		<para>Albertina Sisulu aliishi maisha marefu. Alipambana maisha yake yote kupigania usawa wa Afrika Kusini. Alipendwa sana, na watu wa Afrika Kusini walimwita Ma Sisulu.</para>
	</page>
</book>
