<?xml version="1.0" encoding="UTF-8"?>
<book id="xr-whatifSW" indent="N" lineheight="1.55" paraheight="1.33" fontsize="42" changetoken="20180710.102223871">
	<page pageno="0">
		<para>Ingekuwaje kama?</para>
	</page>
	<page pageno="1">
		<para>Nandi alikuwa anajaribu kuandika hadithi, lakini hakuweza kupata hata wazo moja. Alikaa kwenye ngazi, akili yake ikiwa tupu.</para>
	</page>
	<page pageno="2">
		<para>Nandi aliangalia chini. Akili yake ilianza kuranda huku na huko. Punde aliacha kuwaza kuhusu hadithi.</para>
	</page>
	<page pageno="3" picjustify="right">
		<para>“Ingekuwaje kama buti zangu zingekuwa buti za ajabu?” Nandi aliwaza. “Ningeweza kukimbia popote nitakapo kwa kasi ya juu kabisa na nisingelazimika kuandika hadithi zozote.”</para>
	</page>
	<page pageno="4" picjustify="left">
		<para>Kisha Nandi akapata wazo jipya. “Ingekuwaje kama nyumba hii ingeruka kama roketi? Ningeweza kuruka kwenda mwezini.”</para>
	</page>
	<page pageno="5">
		<para>Nandi alipenda mawazo haya. Aliyafumba macho yake kwa nguvu na akaanza kujiuliza maswali ya ‘ingekuwaje’.</para>
	</page>
	<page pageno="6" picjustify="right">
		<para>“Ingekuwaje kama watu wote hawalazimiki kupika, na ikawa unatamani unachokitaka na kikapatikana?” Nandi aliwaza. “Safi!”</para>
	</page>
	<page pageno="7" picjustify="left">
		<para>“Kisha ningeomba kupata chokostiki isiyoyeyuka,” Nandi aliwaza. “Itanichukua mwezi mmoja kuimaliza!”</para>
	</page>
	<page pageno="8">
		<para>“Ingekuwaje kama mbuzi na kuku wangeweza kuongea? Nafikiri wangesimulia utani mzuri. Ningependa kusikia kuku akicheka!” Nandi aliwaza.</para>
	</page>
	<page pageno="9">
		<para>“Ingekuwaje kama nikila maharagwe ningeweza kuruka juu mbali zaidi? Ningeweza kufika shuleni kwa hatua moja!” Nandi aliwaza.</para>
	</page>
	<page pageno="10">
		<para>Kadiri alivyojiuliza maswali zaidi, ndipo alipopata mawazo zaidi. Labda kuandika hadithi si kitu kigumu hata kidogo!</para>
	</page>
	<page pageno="11" picjustify="left">
		<para>Nandi alizama sana kwenye mawazo kiasi kwamba hakuweza kusikia hatua za buti za kaka yake nyuma yake. </para>
		<para>“Unafanya nini hapa?” kaka aliuliza. </para>
	</page>
	<page pageno="12" picjustify="left">
		<para>“Niko bize sana kuandika hadithi yangu,” Nandi alisema.</para>
		<para>“Hadithi ni ngumu,” alisema kaka yake.</para>
		<para>“Hapana, hadithi ni furaha!” Nandi alisema.</para>
	</page>
</book>
