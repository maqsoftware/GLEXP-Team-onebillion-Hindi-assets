<?xml version="1.0" encoding="UTF-8"?>
<book id="xr-listeningtoourbodiesSW" indent="N" lineheight="1.5" paraheight="1.33" fontsize="42" changetoken="20180613.140430858">
	<page pageno="0">
		<para>Kuisikiliza miili yetu </para>
	</page>
	<page pageno="1">
		<para>Umeshawahi kuusikiliza mwili wako? Unaweza kufanya sauti za aina zote. Nifuate na sikiliza!</para>
	</page>
	<page pageno="2" picjustify="left">
		<para>Ninasikiliza sauti ya pumzi yangu. Inatoa sauti mororo na laini kupitia kwenye pua yangu. Ninavuta pumzi ndani na nje. Unaweza kusikia sauti ya pumzi yako?</para>
	</page>
	<page pageno="3" picjustify="right">
		<para>Sasa ninapiga makofi. Yanatoa sauti ya juu! Ninaweza kupiga makofi na kupata muundo wa muziki. </para>
		<para>Unaweza kucheza kwa mlio wa makofi yako? </para>
	</page>
	<page pageno="4" picjustify="left">
		<para>Moyo wangu unatoa mapigo ya sauti pia. Daktari hutumia kipima sauti kusikiliza mapigo ya nyoyo zetu. Ukiwa kimya sana, unaweza kusikia mapigo ya moyo wako.</para>
	</page>
	<page pageno="5" picjustify="left">
		<para>Ninaweza kuuhisi moyo wangu kwa mkono wangu. Unapiga kama ngoma ndogo ndani ya kifua changu. Dum! Dum!</para>
		<para>Unaweza kuusikia moyo wako?</para>
	</page>
	<page pageno="6" picjustify="right">
		<para>Ninaporuka juu na chini, moyo wangu hupiga haraka na kwa sauti ya juu. Kila nikiruka sana, mapigo ya moyo wangu huongezeka. </para>
		<para>Sasa ninaweza kuusikia moyo wangu ukipiga! </para>
	</page>
	<page pageno="7" picjustify="left">
		<para>Baada ya kuruka ruka sana, mwili wangu unatoa sauti kama ile ya treni. Unadundadunda kama ngoma!</para>
		<para>Unajua ni nini?</para>
	</page>
	<page pageno="8" picjustify="left">
		<para>Ni tumbo langu!</para>
		<para>Tumbo langu linahitaji chakula.</para>
		<para>Nina njaa.</para>
	</page>
	<page pageno="9" picjustify="left">
		<para>Ninaweza kunusa harufu ya kitu kitamu.</para>
		<para>Kunusa kwangu kunatoa sauti kali.</para>
		<para>Najiuliza ni chakula gani.</para>
	</page>
	<page pageno="10" picjustify="left">
		<para>Kuna maandazi jikoni! Sasa ninaweza kuisikia sauti niipendayo zaidi – sauti ya mkeketo wa meno yangu. Tumbo langu limefurahi sana.</para>
	</page>
	<page pageno="11" picjustify="left">
		<para>Wakati mwengine sina furaha sana. Nikiwa na huzuni, hulia. Wakati mwengine hulia kimya kimya. Wakati mwengine hulia kwa sauti.</para>
		<para>Je wewe unalia wakati gani?</para>
	</page>
	<page pageno="12" picjustify="left">
		<para>Hivi sasa, nina furaha. Nikiwa na furaha, hucheka. Ninapenda kucheka sana. Huufanya mwili wangu wote utingishike!</para>
		<para>Unaweza kucheka kwa sauti kiasi gani?</para>
	</page>
</book>
