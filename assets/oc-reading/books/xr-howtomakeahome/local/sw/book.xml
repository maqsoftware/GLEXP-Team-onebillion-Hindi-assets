<?xml version="1.0" encoding="UTF-8"?>
<book id="xr-howtomakeahomeSW" indent="N" lineheight="1.5" paraheight="1.33" fontsize="42" changetoken="20180502.110658241">
	<page pageno="0">
		<para>Jinsi ya kujenga nyumba</para>
	</page>
	<page pageno="1">
		<para>Hapo kale alikuwepo mtu aliyekuwa na watoto wawili wa kiume. Waliitwa Ali na Moni. Waliishi na baba yao.</para>
	</page>
	<page pageno="2" picjustify="left">
		<para>Siku moja, baba aliongea na wanawe. “Ni wakati wa kujenga nyumba zenu,” alisema. “Tuonane baada ya mwezi mmoja na mnioneshe mlichojenga.”</para>
	</page>
	<page pageno="3" picjustify="right">
		<para>Wana wote wawili walitaka kumvutia baba yao.</para>
		<para>Ali alianza kwa kukata miti. Na kwa miti hiyo, atajenga vibanda vingi. Vibanda vitakavyokuwa madhubuti na salama.</para>
	</page>
	<page pageno="4" picjustify="right">
		<para>Lakini Moni alikwenda kijiji kingine. Akajitambulisha kwa watu huko. Akawa mtu mwema sana. Wanakijiji mara tu walimpenda.</para>
	</page>
	<page pageno="5">
		<para>Baada ya mwezi, Ali na Moni walirejea kwa baba yao. “Tumeshajenga nyumba zetu, baba,” walisema. “Njoo uzione.”</para>
	</page>
	<page pageno="6" picjustify="right">
		<para>Kwanza, baba alikwenda kwa Ali.</para>
		<para>Akaona kuwa mwanawe amejenga vibanda vingi sana.</para>
		<para>Vibanda vilikuwa madhubuti. Akaipenda kazi ya Ali.</para>
	</page>
	<page pageno="7" picjustify="right">
		<para>Lakini katika kila kibanda yule baba alisimama na kuuliza, “Nani anaishi humu?”</para>
		<para>Na kila akiuliza hivyo, Ali alijibu, “Haishi mtu yeyote.”</para>
	</page>
	<page pageno="8" picjustify="left">
		<para>“Nina njaa,” baba alisema. Lakini hapakuwa na vyakula katika nyumba ya Ali na hapakuwa na mtu wa kula naye. Ali alijisikia vibaya sana. Akaliona kosa alilolitenda.</para>
	</page>
	<page pageno="9" picjustify="right">
		<para>Baadae, ikawa zamu ya Moni kuonyesha nyumba yake.</para>
		<para>Akamchukua baba yake na kaka yake kule kijijini.</para>
		<para>Akawatambulisha rafiki zake. Kila mmoja akawa amefurahi.</para>
	</page>
	<page pageno="10" picjustify="right">
		<para>Wanakijiji walimfanya Moni kama ndugu yao.</para>
		<para>Wakamwandalia karamu kubwa ya kuenea kila mtu. Wakawa wakarimu sana kwa wageni wale watatu.</para>
	</page>
	<page pageno="11" picjustify="left">
		<para>Baba alipoondoka na watoto wake, walikuwa wameshiba na wamejawa na upendo.</para>
		<para>Rafiki wapya wa Moni wakamuaga. “Rejea nyumbani muda si mrefu!” walimuomba.</para>
	</page>
	<page pageno="12" picjustify="right">
		<para>“Vyema sana, wanangu,” alisema yule baba. “Leo mmejifunza maana ya kuwa na nyumba. Nyumba ni zaidi ya kuta na mapaa. Nyumba ni urafiki, wema na upendo.”</para>
	</page>
</book>
