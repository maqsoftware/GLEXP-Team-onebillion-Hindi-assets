<?xml version="1.0" encoding="UTF-8"?>
<book id="xr-sistertricksSW" indent="N" lineheight="1.5" paraheight="1.33" fontsize="42" changetoken="20180618.150145240">
	<page pageno="0">
		<para>Ujanja wa dada</para>
	</page>
	<page pageno="1">
		<para>Mina alichelewa kuamka asubuhi moja. Dada yake anayeitwa Tabi, hakuwepo kitandani kwake. “Yuko wapi?” Mina alisema. “Kwa nini hakuniamsha?”</para>
	</page>
	<page pageno="2">
		<para>Mina alimuuliza mama. “Yuko wapi Tabi?”</para>
		<para>“Yuko jikoni,” mama alisema. “Anakunywa chai.”</para>
	</page>
	<page pageno="3" picjustify="left">
		<para>Lakini Tabi hakuwa jikoni. Kulikuwa na kitu kingine kule. Kilikuwa kikubwa sana. Kilikuwa kinakunywa maziwa kwa mrija na kula matunda.</para>
	</page>
	<page pageno="4" picjustify="right">
		<para>“Huyu sio dada yangu!” Mina alilia. “Huyo hapo ni kiboko! Anafanya nini huku jikoni?”</para>
	</page>
	<page pageno="5" picjustify="left">
		<para>“Baba, unajua Tabi yuko wapi?” Mina aliuliza.</para>
		<para>“Yuko nje,” baba alisema. “Anaogelea ndani ya bwawa.”</para>
	</page>
	<page pageno="6" picjustify="left">
		<para>Lakini Mina alipotoka nje, hakumuona Tabi ndani ya bwawa. Kulikuwa na kitu kingine badala yake. Kilikuwa kimekaa ndani ya maji na kutabasamu.</para>
	</page>
	<page pageno="7" picjustify="right">
		<para>“Huyu sio dada yangu!” Mina alilia. “Huyu ni kiboko! Anafanya nini kwenye bwawa?”</para>
	</page>
	<page pageno="8" picjustify="left">
		<para>Mina alitafuta nje. Alitumia darubini kuangalia mbali. Aliangalia kila mahali mjini na vilimani. Hakumuona dada yake popote!</para>
	</page>
	<page pageno="9" picjustify="right">
		<para>“Umemuona dada yangu?” Mina akamuuliza jirani.</para>
		<para>“Ndiyo,” alisema jirani. “Tabi yuko bustanini.”</para>
	</page>
	<page pageno="10" picjustify="left">
		<para>Lakini Mina alipokwenda bustanini, hakumuona Tabi huko hata kidogo. Kulikuwa na kitu kingine badala yake. Kilikuwa kimekaa kwenye bembea. Kilitaka kucheza.</para>
	</page>
	<page pageno="11" picjustify="right">
		<para>“Huyo sio dada yangu!” Mina alisema. “Huyu ni kiboko!”</para>
		<para>Lakini alicheza kwenye bembea pamoja na hivyo. Na kiboko alicheka.</para>
	</page>
	<page pageno="12" picjustify="right">
		<para>“He!” Mina alisema. “Nakijua kicheko hicho!”</para>
		<para>Na akamtekenya kiboko. Kiboko akacheka zaidi.</para>
	</page>
	<page pageno="13" picjustify="right">
		<para>“Wewe sio kiboko!” Mina alitabasamu. Na ghafla, Tabi alitokezea kutoka kinywa cha kiboko. Lakini hakuwa kiboko hata kidogo. Lilikuwa guo tu la kiboko!</para>
	</page>
	<page pageno="14" picjustify="left">
		<para>“Umenigundua!” Tabi alicheka. Kisha walirudi pamoja nyumbani.</para>
		<para>“Wakati mwengine,” Mina alisema, huku akitabasamu. “Nitakufanyia mimi ujanja!” </para>
	</page>
</book>
