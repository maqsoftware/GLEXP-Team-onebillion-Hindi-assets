<?xml version="1.0" encoding="UTF-8"?>
<book id="xr-litterbugSW" indent="N" lineheight="1.5" paraheight="1.33" fontsize="42" changetoken="20180529.113525601">
	<page pageno="0">
		<para>Mchafuzi wa mazingira!</para>
	</page>
	<page pageno="1">
		<para>Rita alikuwa mchafuzi wa mazingira. Hajawahi kutupa takataka zake kwenye debe. Alitupa karatasi kupitia dirishani. Alitupa mifuko ya plastiki ardhini.</para>
	</page>
	<page pageno="2" picjustify="left">
		<para>Rita alitupa maganda ya matunda njiani. Mama yake Rita hakupenda hii hali.</para>
		<para>“Usiwe mchafuzi wa mazingira!” mama alisema. “Tupa takataka zako katika debe.” </para>
	</page>
	<page pageno="3" picjustify="left">
		<para>Lakini Rita hakutaka kutumia debe la taka. Alikuwa mvivu mno.</para>
		<para>“Kuwa mwangalifu,” alionya mama. “Takataka hizo zitaanza kukuandama.” </para>
	</page>
	<page pageno="4">
		<para>Usiku ule, Rita aliota wingu kubwa la takataka linalokuja juu ya kichwa chake. Alipoamka, wingu bado lilikuwepo pale pale. Mama yake alikuwa sahihi!</para>
	</page>
	<page pageno="5" picjustify="right">
		<para>Wingu la takataka likamfuata Rita shuleni. Likakaa juu ya kichwa chake. Liking’ong’wa na nzi na lilitoa harufu mbaya.</para>
		<para>Hakuna mtu aliyetaka kukaa karibu naye.</para>
	</page>
	<page pageno="6" picjustify="right">
		<para>Katika uwanja wa michezo, hakuna mtu aliyetaka kucheza na Rita. Wingu la takataka lilikuwa linachefua.</para>
		<para>Rita alikuwa mpweke na mwenye huzuni.</para>
	</page>
	<page pageno="7" picjustify="right">
		<para>Rita alijaribu kujificha. Alikimbia kwenye bustani. Alijificha nyuma ya benchi. Lakini takataka zilimfuata kila mahali!</para>
	</page>
	<page pageno="8" picjustify="right">
		<para>Rita alijaribu kulitupa wingu la takataka kwenye debe la taka. Haikusaidia kitu.</para>
		<para>“Niache!” alisema kwa kelele. Lakini wingu la takataka halikuondoka.</para>
	</page>
	<page pageno="9" picjustify="left">
		<para>Rita akamuona Bala akitupa ganda la ndizi chini.</para>
		<para>“Wewe!” alipiga kelele. “Usiwe mchafuzi wa mazingira! Huoni hili wingu?”</para>
	</page>
	<page pageno="10" picjustify="left">
		<para>Rita alimuona shangazi yake akitupa mfuko wa plastiki barabarani.</para>
		<para>“Shangazi!” Rita alipiga kelele. “Tafadhali usiwe mchafuzi wa mazingira! Unaweza kuutumia tena huo mfuko!” </para>
	</page>
	<page pageno="11" picjustify="right">
		<para>Asubuhi iliyofuata, Rita aligundua kuwa wingu lake la takataka limekuwa dogo zaidi.</para>
		<para>Alijua alichotakiwa kufanya.</para>
	</page>
	<page pageno="12" picjustify="right">
		<para>Alitembea pale kijijini siku nzima, akiokota kila kipande cha plastiki na kila mfuko mtupu. Akazichagua na kuziweka kwenye madebe tofauti tofauti kwa ajili ya kusanifiwa upya.</para>
	</page>
	<page pageno="13" picjustify="left">
		<para>Rita aliyajaza takataka madebe yote. Na alimuonya kila mtu kuacha kuchafua mazingira. Punde tu, mji ulikuwa umependeza kwa usafi.</para>
	</page>
	<page pageno="14">
		<para>Kila sehemu ilinukia vizuri. Sasa kila mtu alitaka kuwa rafiki wa Rita. Na hakukuwa tena na wachafuzi wa mazingira!</para>
	</page>
</book>
