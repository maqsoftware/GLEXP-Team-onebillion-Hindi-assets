<?xml version="1.0" encoding="UTF-8"?>
<book id="xr-whathappenedtotheshawlSW" indent="N" lineheight="1.5" paraheight="1.33" fontsize="42" changetoken="20180529.145405050">
	<page pageno="0">
		<para>Mtandio umepatwa na nini?</para>
	</page>
	<page pageno="1">
		<para>Gautama Buddha alikuwa mwalimu mwenye busara. Aliwafundisha watu kuishi maisha ya kawaida na kuwa na shukurani juu ya maisha.</para>
	</page>
	<page pageno="2" picjustify="left">
		<para>Siku moja, mjumbe alimkabili Buddha.</para>
		<para>“Tafadhali, Buddha,” alisema mjumbe. “Je naweza kupata mtandio mpya wa sufi?”</para>
	</page>
	<page pageno="3" picjustify="left">
		<para>Buddha akamfikiria mjumbe.</para>
		<para>“Lakini mtandio wako mkongwe umepatwa na nini hasa?” Buddha alihoji. “Umeutupa?”</para>
	</page>
	<page pageno="4" picjustify="left">
		<para>“Niliwaza kuutupa huo mtandio,” mjumbe alisema. “Lakini kisha nikakumbuka mafunzo yako. Unasema lazima tutumie kila kitu kwa busara na heshima.”</para>
	</page>
	<page pageno="5" picjustify="left">
		<para>“Kwa hivyo umefanya nini?” Buddha aliuliza.</para>
		<para>“Nimepata njia ya kuutumia tena mtandio wangu mkongwe,” alisema mjumbe. “Nimeutumia kama shuka la kitanda.”</para>
	</page>
	<page pageno="6" picjustify="left">
		<para>“Vizuri sana,” alisema Buddha. “Lakini shuka lako kongwe limepatwa na nini?”</para>
		<para>“Lilichanika,” mjumbe alisema. “Hivyo nilitengeneza foronya.”</para>
	</page>
	<page pageno="7" picjustify="right">
		<para>Buddha alifarijika. “Ni vizuri sana kuwa ulilitumia tena shuka lako,” alisema. “Lakini foronya yako kongwe imepatwa na nini?”</para>
	</page>
	<page pageno="8" picjustify="left">
		<para>“Ah,” alisema mjumbe. “Foronya ilichanika pale nilipokuwa naweka kichwa nikilala. Ilikuwa na tundu! Sasa nimeifanya zulia.”</para>
	</page>
	<page pageno="9">
		<para>“Vyema,” Buddha alisema. “Na vipi kuhusu zulia lako kongwe. Lilipatwa na nini?”</para>
	</page>
	<page pageno="10" picjustify="left">
		<para>“Zulia langu kongwe lilipochanika, nilitengeneza utambi” mjumbe alisema. “Ninatumia utambi kuwashia taa yangu.”</para>
	</page>
	<page pageno="11" picjustify="left">
		<para>Gautama Buddha alifaraijika sana. Mjumbe alikuwa amejifunza vizuri. Alitumia vitu vyake vizuri na hakuharibu wala kutupa kitu chochote.</para>
	</page>
	<page pageno="12" picjustify="left">
		<para>“Vyema sana,” Buddha alisema. “Kwa sababu umekuwa na busara na mwangalifu, sasa nitakupa mtandio mpya. Naamini utautunza vizuri.”</para>
	</page>
</book>
