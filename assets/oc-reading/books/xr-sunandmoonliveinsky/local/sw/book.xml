<?xml version="1.0" encoding="UTF-8"?>
<book id="xr-sunandmoonliveinskySW" indent="N" lineheight="1.5" paraheight="1.33" fontsize="42" changetoken="20180522.160301249">
	<page pageno="0">
		<para>Sababu ya Jua na Mwezi kuishi angani</para>
	</page>
	<page pageno="1">
		<para>Hapo zamani za kale, Jua na Mwezi viliishi pamoja huku ardhini. Viliishi katika nyumba ndogo nyekundu.</para>
	</page>
	<page pageno="2" picjustify="left">
		<para>Mara nyingi Jua lilikwenda mtoni kuyatembelea Maji. Vilikuwa rafiki kweli. Jua likajifurahisha kwa kurusha rusha maji. Maji yalipenda kuhisi ujotojoto wa Jua.</para>
	</page>
	<page pageno="3" picjustify="left">
		<para>“Lazima uje ututembelee,” lilisema Jua kwa Maji siku moja. “Mwezi pia utapenda kuonana nawe. Njoo kwenye nyumba yetu ndogo nyekundu.”</para>
	</page>
	<page pageno="4" picjustify="left">
		<para>Jua liliyachukua Maji nyumbani kwake. Lakini Maji yalibaki nje. “Siwezi kuingia ndani,” yalisema. “Nyumba yenu ni ndogo na safi, familia yangu ni kubwa sana!”</para>
	</page>
	<page pageno="5" picjustify="left">
		<para>“Ikiwa unataka nikutembelee, utahitaji kujenga ukuta mkubwa kuzunguka nyumba yako,” yalisema Maji. “Mkubwa kama hivi!” yaliongezea na kulionyesha Jua.</para>
	</page>
	<page pageno="6" picjustify="left">
		<para>Baadae, Jua lilizungumza na Mwezi. “Tunahitaji kujenga ukuta,” Jua lilisema. “Kisha Maji yatakuja kututembelea.” </para>
		<para>Mwezi uling’aa. “Hilo ni wazo zuri!” ulisema. </para>
	</page>
	<page pageno="7" picjustify="left">
		<para>Siku iliyofuata, Jua na Mwezi vilianza kujenga ukuta wao. Ilikuwa kazi nzito. Viliimba pamoja wakati vikifanya kazi na mara vikamaliza. </para>
	</page>
	<page pageno="8" picjustify="left">
		<para>Ukuta ulipokamilika, Jua na Mwezi vilimwalika Maji tena. “Karibu ndani!” vilisema. “Kuna nafasi ya kutosha kwa familia yako yote pia!”</para>
	</page>
	<page pageno="9" picjustify="left">
		<para>“Mna uhakika ni salama?” Maji yalisema. “Familia yangu ni kubwa mno.”</para>
		<para>“Ndio, rafiki yangu,” ulisema Mwezi. “Tafadhali karibu ndani.”</para>
	</page>
	<page pageno="10" picjustify="left">
		<para>Hapo, Maji na familia yake vikaanza kuingia ndani. Kulikuwa na kasa na samaki na vyura na nyoka na mamba! Maji yalikuwa sahihi – familia yake ilikuwa kubwa mno!</para>
	</page>
	<page pageno="11" picjustify="left">
		<para>Maji na familia yake mara vikaanza kuijaza nyumba. “Mna uhakika mnataka sote tuingie ndani?” Maji yaliuliza.</para>
		<para>“Ndiyo!” vilisema Jua na Mwezi kwa pamoja. </para>
	</page>
	<page pageno="12" picjustify="left">
		<para>Maji na familia yake viliendelea kujazana ndani ya ile nyumba. Na mara tu kukawa hakuna nafasi tena kwa Jua na Mwezi! Vikapanda juu ya mapaa ili visirowe.</para>
	</page>
	<page pageno="13" picjustify="left">
		<para>Na muda haukupita, Maji na familia yake vikafikia juu ya mapaa. Nyumba ndogo nyekundu ilikuwa imejaa! Jua na Mwezi vikaruka angani kuviachia Maji na familia yake vikae.</para>
	</page>
	<page pageno="14" picjustify="left">
		<para>Jua na Mwezi vikajenga nyumba yao mpya angani. Kutoka huko, viliweza kuyaona Maji pamoja na familia yake muda wote! Kila kimoja kilikuwa na furaha!</para>
	</page>
</book>
