<?xml version="1.0" encoding="UTF-8"?>
<book id="xr-lionessostrichSW" indent="N" lineheight="1.5" paraheight="1.33" fontsize="32" changetoken="20180523.153809026">
	<page pageno="0">
		<para>Simba Jike na vifaranga vya Mbuni</para>
	</page>
	<page pageno="1">
		<para>Mbuni na Simba Jike walikuwa rafiki wazuri. Kila mmoja wao alikuwa na watoto watatu. Watoto wa Mbuni na watoto wa Simba Jike walikuwa rafiki wakubwa pia. Walicheza pamoja wakati mama zao wakizungumza.</para>
	</page>
	<page pageno="2" picjustify="left">
		<para>Mbuni alikuwa mama mzuri. Alihakikisha watoto wake wanatunzwa vizuri. Kila siku, walikula kibakuli cha mboga mboga na mafunza. Chakula hiki kiliyasaidia macho yao kung’aa na mbawa zao kuwa laini na zinazong’aa. Vilikuwa vifaranga vyenye afya na furaha.</para>
	</page>
	<page pageno="3" picjustify="right">
		<para>Lakini kwa Simba Jike ilikuwa vigumu kuwatunza watoto wake. Hakuwahi kupata nyama ya kutosha kuwalisha watoto wake. Walibaki wakirambaramba mifupa tu. Mara tu wakaanza kukonda na kudhofu mpaka wakawa hawana tena nguvu za kucheza.</para>
	</page>
	<page pageno="4" picjustify="left">
		<para>Simba Jike aliwaangalia watoto wa Mbuni wakidonoa na kucheza. Walikuwa na afya njema. Simba Jike alianza kuionea wivu familia ya Mbuni yenye upendo.</para>
		<para>“Natamani wanangu wangekuwa kama wale,” aliwaza. </para>
	</page>
	<page pageno="5" picjustify="right">
		<para>Siku moja, Simba Jike aliviangalia vifaranga vikidonoa chini. </para>
		<para>“Mbuni asingewaacha peke yenu kama hivi,” aliviambia vifaranga. “Nifuateni. Nitawalea.” </para>
		<para>Na akaviongoza vifaranga hadi nyumbani kwake. </para>
	</page>
	<page pageno="6">
		<para>Simba Jike aliwapeleka watoto wake kwa Mbuni. Mbuni alipogundua kilichotokea, aliogopa sana! Alikimbilia mbio nyumbani kwa Simba Jike kukabiliana naye.</para>
	</page>
	<page pageno="7" picjustify="right">
		<para>“Usividhuru vifaranga hivyo vizuri!” Mbuni aliomba. </para>
		<para>“Kwa nini niwadhuru watoto wangu mwenyewe?” Simba Jike alisema. </para>
		<para>“Hawa sio watoto wako – ni watoto wangu!” alisema Mbuni. </para>
		<para>Lakini vifaranga vya Mbuni vilimwangalia Simba Jike na kuita “Mama!” </para>
	</page>
	<page pageno="8" picjustify="left">
		<para>Mbuni alijaribu kuwachukua watoto wake nyumbani, lakini Simba Jike hakuwaachia waende. </para>
		<para>“Usiwaguse watoto wangu!” alinguruma. </para>
		<para>Mbuni hakuwa na hiari zaidi ya kwenda nyumbani bila kuwa na vifaranga vyake. </para>
	</page>
	<page pageno="9">
		<para>Mbuni alijua kwamba hamuwezi Simba. “Lakini vipi kuhusu rafiki zangu?” aliwaza. “Nitaitisha kikao cha wanyama wote. Labda wanaweza kunisaidia nikawapata watoto wangu.”</para>
	</page>
	<page pageno="10" picjustify="left">
		<para>Hivyo, wanyama wote wakakusanyika pamoja. </para>
		<para>Tembo aliongoza kikao. “Tatizo ni nini?” aliuliza. </para>
		<para>“Simba Jike amewachukua watoto wangu!” Mbuni alilalama. “Ninahitaji msaada wenu kuwapata watoto wangu tena!” </para>
	</page>
	<page pageno="11" picjustify="right">
		<para>Simba Jike aliongea. “Ikiwa mnyama yeyote katika kikao hiki ataniangalia usoni na kuniambia watoto hawa ni watoto wa Mbuni,” alisema. “Basi nitawarejesha hivi sasa.” </para>
		<para>Kisha Simba Jike akaanza kunguruma kwa hasira na wanyama wote walinywea kwa hofu.  </para>
	</page>
	<page pageno="12" picjustify="left">
		<para>“Tembo, tafadhali mwambie Simba Jike kuwa watoto hawa ni wangu,” aliomba Mbuni.</para>
		<para>Lakini Tembo alikuwa anaogopa sana. “Hao wanaonekana kama watoto wa simba kwangu,” alisema. Moyo wa Mbuni ulizama. Ikiwa hata mnyama mwenye nguvu zaidi kuliko wote hamsaidii, sasa atafanya nini? </para>
	</page>
	<page pageno="13" picjustify="right">
		<para>Mbuni aliwaangalia wanyama wengine yaani Duma, Kima, Nyumbu na Kobe. Wote walikataa. Walimuogopa Simba mno. </para>
		<para>Mbuni alitaka kukata tamaa, wakati Komba aliponyanyua kikono chake. “Nina kitu nataka kusema!” alisema. </para>
	</page>
	<page pageno="14" picjustify="left">
		<para>Komba alimwangalia Simba Jike moja kwa moja machoni. “Simba Jike, sijawahi kumuona mwana simba anayetembea kwa miguu miwili na ana mbawa. Watoto hawa ni wa Mbuni.”</para>
		<para>Wanyama wote waliangalia. Simba Jike alipiga miguu chini, lakini Komba alikimbia na kuingia kwenye shimo lake. </para>
	</page>
	<page pageno="15" picjustify="right">
		<para>Macho ya Mbuni yalijawa machozi wakati akiwachukua watoto wake. Simba Jike alirejea kwake na watoto wake.</para>
		<para>Mwishowe, hata hivyo, Simba Jike alimuomba Mbuni amsaidie kulea watoto wake vizuri. Mbuni alimsaidia na wakawa marafiki wakubwa tena.</para>
	</page>
</book>
