<?xml version="1.0" encoding="UTF-8"?>
<book id="xr-futuretailorSW" indent="N" lineheight="1.5" paraheight="1.33" fontsize="42" changetoken="20180704.102818411">
	<page pageno="0">
		<para>Mshoni wa siku zijazo</para>
	</page>
	<page pageno="1">
		<para>Baba yangu ni mshoni. Anashona nguo za watu kijijini kwetu. Cherehani yake hulia ‘tik – tik’ kutwa nzima.</para>
	</page>
	<page pageno="2" picjustify="left">
		<para>Siku moja, baba alizungumza na mimi na kaka yangu Juma. Aliongea kuhusu maisha yetu ya baadae. </para>
		<para>“Wote wawili mngeweza kujifunza kushona kama mimi,” alisema. </para>
	</page>
	<page pageno="3">
		<para>“Ni kitu cha desturi katika familia yetu,” baba alisema. “Baba yangu alikuwa mshoni na baba yake kabla yake. Nitakufundisheni kila kitu.”</para>
	</page>
	<page pageno="4" picjustify="left">
		<para>Usiku ule, wakati Juma amekaa kitako akipiga mswaki, aliniambia kwamba hataki kuwa mshoni.</para>
		<para>“Nataka kuwa mwalimu,” Juma alisema.</para>
	</page>
	<page pageno="5" picjustify="left">
		<para>Siku iliyofuata shuleni, mwalimu wangu alituonyesha picha za madaktari, wasanii, walimu na washoni.</para>
		<para>“Mnaweza kuchagua maisha yenu ya baadae,” alisema.</para>
	</page>
	<page pageno="6">
		<para>Mwalimu akatuomba tuchore picha za maisha yetu ya baadae. Nikajichora nikiwa na cherehani. Nilitaka kuwa mshoni!</para>
	</page>
	<page pageno="7" picjustify="left">
		<para>Nilimuonyesha picha yangu Juma. Naye alijichora maisha yake ya baadae pia – alijichora kama mwalimu! Akaiweka picha yake kwenye ukuta wa chumba cha kulalia.</para>
	</page>
	<page pageno="8" picjustify="left">
		<para>Siku iliyofuata tuliporejea nyumbani, kila kitu kilikuwa shwari. Hakukuwa na ‘tik – tik’ ya cherehani. Baba alijijeruhi mkono wake.</para>
	</page>
	<page pageno="9" picjustify="left">
		<para>“Tutakusaidia,” nilisema na Juma alikubali.</para>
		<para>Baba alitupa maelekezo na mara tu tukawa tunakata na kushona nguo pamoja.</para>
	</page>
	<page pageno="10" picjustify="left">
		<para>Nilipenda sana kutumia cherehani. “Najivunia kuwa nawe,” alisema baba. “Utakuwa mshoni mzuri. Lakini Juma yuko wapi?” Juma alikuwa ametoweka ghafla.</para>
	</page>
	<page pageno="11" picjustify="left">
		<para>Baba alimuona Juma chini ya mkorosho. Alikuwa amejiandaa darasa lake la nje na alikuwa anawasaidia wanafunzi kufanya kazi zao za nyumbani.</para>
	</page>
	<page pageno="12">
		<para>Juma na mimi tulikuwa tayari kujitengenezea maisha yetu ya baadae! Na baba alijivunia sote wawili.</para>
	</page>
</book>
