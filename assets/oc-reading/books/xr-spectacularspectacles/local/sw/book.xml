<?xml version="1.0" encoding="UTF-8"?>
<book id="xr-spectacularspectaclesSW" indent="N" lineheight="1.5" paraheight="1.33" fontsize="42" changetoken="20180612.141612713">
	<page pageno="0">
		<para>Miwani mizuri</para>
	</page>
	<page pageno="1">
		<para>Hapo kale alikuwepo msichana aliyeitwa Tabia. Alikuwa na kaka yake aliyeitwa Bakari. Waliishi na bibi yao.</para>
	</page>
	<page pageno="2" picjustify="right">
		<para>Siku moja, bibi alikuwa jikoni akiandaa chakula cha usiku. Alikuwa akimwangalia Bakari akicheza mpira na rafiki yake. Lakini Tabia hakuwa pamoja nao. Alikuwa wapi?</para>
	</page>
	<page pageno="3" picjustify="left">
		<para>Bibi alimtafuta Tabia. Hatimaye, alimuona akiwa amekaa peke yake chini ya mti. Tabia alikuwa amekasirika. “Kwa nini huko na rafiki yako?” bibi aliuliza.</para>
	</page>
	<page pageno="4" picjustify="right">
		<para>“Rafiki yangu Salima amenikasirikia,” Tabia alisema. “Amesema kwamba wiki iliyopita alinipungia mkono nikampuuza. Lakini bibi, mimi sikumuona tu.”</para>
	</page>
	<page pageno="5" picjustify="right">
		<para>“Kwa nini huchezi na kaka yako?” bibi aliuliza.</para>
		<para>“Bakari hapendi kucheza na mimi,” Tabia alijibu. “Anasema kila siku mimi naukosa mpira.”</para>
	</page>
	<page pageno="6" picjustify="left">
		<para>Bibi aliwazia kuhusu haya. Alijua cha kufanya. </para>
		<para>Siku iliyofuata, alimchukua Tabia kwenye zahanati.</para>
	</page>
	<page pageno="7" picjustify="right">
		<para>Daktari Baku alimwambia Tabia asome jedwali lililokuwa ukutani. Tabia aliangalia kwa nguvu zake zote.</para>
		<para>“Ninaweza kuona kitu,” alisema. “Lakini sina uhakika ni kitu gani.”</para>
	</page>
	<page pageno="8" picjustify="left">
		<para>Daktari Baku aliweka fremu maalum kwenye uso wa Tabia. Akaweka kioo cha duara kwenye ile fremu.</para>
		<para>“Sasa unaona nini?” aliuliza.</para>
	</page>
	<page pageno="9" picjustify="left">
		<para>“Kila kitu!” Tabia alisema. “Ninaona herufi E na F na P!”</para>
		<para>“Safi kabisa,” Daktari Baku alisema. “Kisha tunahitaji kukupatia miwani.”</para>
	</page>
	<page pageno="10" picjustify="left">
		<para>Bibi alimsaidia Tabia kuchagua fremu.</para>
		<para>“Ninapenda hii miekundu,” Tabia alisema.</para>
		<para>“Hii ni miwani mizuri sana!” bibi alisema.</para>
	</page>
	<page pageno="11" picjustify="left">
		<para>Wiki moja baadae, Tabia alirejea kwenye zahanati kuchukua miwani yake.</para>
		<para>“Ninaweza kuona sura za watu!” alisema. “Na ndege mweusi juu ya paa la nyumba ile!”</para>
	</page>
	<page pageno="12" picjustify="left">
		<para>Akiwa njiani kurejea nyumbani, Tabia alimpungia mkono rafiki yake. “Habari Salima,” aliita. “Ninakuona sasa!”</para>
		<para>Salima alitabasamu na akapunga mkono pia.</para>
	</page>
	<page pageno="13" picjustify="left">
		<para>Tabia alikutana na rafiki zake kutoka shuleni. Waliipenda miwani yake mipya.</para>
		<para>“Labda ninahitaji miwani pia,” Jamila alisema.</para>
	</page>
	<page pageno="14" picjustify="left">
		<para>Jioni ile, Tabia alicheza mpira na Bakari.</para>
		<para>“Tazama!” alisema. “Ninaweza kupiga mpira!”</para>
		<para>“Shuti kali!” Bakari alicheka.</para>
	</page>
</book>
