<?xml version="1.0" encoding="UTF-8"?>
<book id="xr-zadieseesnumbersSW" indent="N" lineheight="1.5" paraheight="1.33" fontsize="32" changetoken="20180619.140341795">
	<page pageno="0">
		<para>Zubena anaona namba</para>
	</page>
	<page pageno="1">
		<para>Zubena aliogopa. Kila mmoja alikuwa akizungumza kuhusu namba, lakini Zubena hakuelewa wanaongea nini.</para>
	</page>
	<page pageno="2" picjustify="left">
		<para>Zubena alimwambia bibi kwamba alikuwa anaogopa. Bibi daima alikuwa mzuri katika kutoa maelezo. “Zubena, yahesabu majagi na mimi,” alisema. “Tazama. Moja, mbili, tatu, nne. Majagi manne.”</para>
	</page>
	<page pageno="3">
		<para>Zubena alitazama na kutazama majagi. Alijisikia kukerwa. “Ninachokiona ni majagi tu!” alisema. “Sioni namba popote!”</para>
	</page>
	<page pageno="4" picjustify="left">
		<para>“Mama, unaweza kunisaidia kuona namba?” Zubena aliuliza.</para>
		<para>Mama alionyesha karoti katika bustani na akahesabu. “Tazama. Moja, mbili, tatu, nne. Karoti nne.”</para>
	</page>
	<page pageno="5">
		<para>Kwa mara nyengine tena, Zubena alichanganyikiwa na kukerwa. Alilalama. “Hizo sio namba,” alisema. “Ni karoti tu!”</para>
	</page>
	<page pageno="6" picjustify="left">
		<para>Zubena alimuona Tina akihesabu kuku kuona iwapo wamerejea nyumbani.</para>
		<para>“Unaweza kunisaidia kuona namba?” Zubena alimuuliza Tina.</para>
	</page>
	<page pageno="7">
		<para>Tina alihesabu kwa sauti, kama vile mama na bibi walivyofanya. “Hizo sio namba!” Zubena alisema. “Hawa ni kuku tu!”</para>
	</page>
	<page pageno="8" picjustify="left">
		<para>Shangazi Linda alikuwa akihesabu masaa yaliyobakia hadi muda wa kula chakula cha jioni. Kulikuwa na namba katika saa.</para>
		<para>“Unaweza kunisaidia kuona namba, shangazi Linda?” Zubena aliuliza.</para>
	</page>
	<page pageno="9" picjustify="left">
		<para>Shangazi Linda alihesabu kama walivyohesabu wengine. “Sifahamu! Nakata tamaa!” Zubena alisema. Kaka yake mkubwa Omi alimsikia.</para>
	</page>
	<page pageno="10" picjustify="left">
		<para>“Namba sio majagi au kuku au masaa ndani ya saa, Zubena,” Omi alisema. “Unaweza kuwa na majagi manne, kama unavyoweza kuwa na kuku wanne. Hiki hapa, tazama hiki kitabu na mimi.”</para>
	</page>
	<page pageno="11" picjustify="right">
		<para>Baada ya kusoma kitabu cha Omi, Zubena alitoka nje na kutafuta kitu cha kuhesabu. Aliona matunda. “Moja, mbili, tatu, nne, tano, sita, saba!” alisema.</para>
	</page>
	<page pageno="12">
		<para>Sasa Zubena anaweza kuhesabu matunda, majagi, kuku na masaa kwenye saa. Akawa anaona namba kila mahali!</para>
	</page>
</book>
