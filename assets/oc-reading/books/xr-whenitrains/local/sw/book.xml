<?xml version="1.0" encoding="UTF-8"?>
<book id="xr-whenitrainsSW" indent="N" lineheight="1.5" paraheight="1.33" fontsize="42" changetoken="20180604.162249740">
	<page pageno="0">
		<para>Wakati mwengine mvua ikinyesha</para>
	</page>
	<page pageno="1">
		<para>Ulikuwa msimu wa monsuni na mvua zilikuwa nyingi mno. Mama aliwataka watoto wabakie ndani.</para>
	</page>
	<page pageno="2" picjustify="left">
		<para>Watoto walitamani wacheze nje. Lakini mama hakuwaruhusu.   </para>
		<para>“Siyo hata mpaka mvua inyamaze,” alisema, huku akimrejesha Ali ndani. </para>
	</page>
	<page pageno="3" picjustify="left">
		<para>“Nikusimulieni hadithi?” mama aliuliza. “Hii itasaidia kupitisha muda mpaka mvua imalizike.”</para>
		<para>“Ndio!” watoto walisema. “Ndio, tafadhali!”</para>
	</page>
	<page pageno="4" picjustify="left">
		<para>Watoto walifurahi sana. Walipenda hadithi za mama.</para>
		<para>“Tusimulie hadithi kuhusu mvua,” walisema.</para>
	</page>
	<page pageno="5" picjustify="left">
		<para>Wakamletea mama ujiti wa kusimulia hadithi na kilemba cha kusimulia hadithi. </para>
		<para>“Sasa,” alisema. “Nitawasimulia hadithi kuhusu upinde wa mvua.” </para>
	</page>
	<page pageno="6" picjustify="right">
		<para>“Hapo zamani za kale,” alisema mama, “upinde wa mvua ulikuwa mto wa maajabu. Watu wakiulinda usiku na mchana. Hakuna aliyeruhusiwa kuoga humo.”</para>
	</page>
	<page pageno="7" picjustify="right">
		<para>“Mto ulipokea maombi,” mama alisema. “Watu wengine waliomba afya njema. Wengine waliomba mapenzi. Kuna baadhi ya watu waliomba aisikirimu! Kila mmoja aliupenda mto.”</para>
	</page>
	<page pageno="8" picjustify="right">
		<para>“Siku moja,” mama alisema, “bibi kizee alikuja pale mtoni kuomba. Mlinzi akamuomba aheshimu sana mto. Akamuonya asioge ndani ya mto.”</para>
	</page>
	<page pageno="9" picjustify="right">
		<para>“Bibi kizee akasimama karibu na mto. Akaomba aponywe,” mama alisema. “Na papo hapo, akaponywa! Na pia akautupa ukongojo wake.”</para>
	</page>
	<page pageno="10" picjustify="right">
		<para>“Kwa bahati mbaya, bibi kizee alikuwa mchoyo sana,” mama alisema. “Alidhani mto ungeweza kumpa maisha ya milele. Alijitupa kwenye maji wakati mlinzi alipokuwa hamtazami.”</para>
	</page>
	<page pageno="11" picjustify="right">
		<para>“Lakini mwanamke yule alipojitupa tu kwenye mto,” mama alisema, “mto uliruka na kwenda zake angani. Bibi kizee hakupata maisha ya milele. Na mto haukurudi tena.”</para>
	</page>
	<page pageno="12" picjustify="left">
		<para>“Nini kiliutokea mto wa upinde wa mvua?” aliwauliza watoto.</para>
		<para>“Wakati mwengine mvua ikinyesha, utauona angani,” mama alisema. “Na unaweza kuomba unachokitaka.”</para>
	</page>
	<page pageno="13" picjustify="left">
		<para>Watoto walikimbia dirishani. “Tazama!” waliita. “Upinde wa mvua uko angani!” </para>
		<para>“Ndio,” mama alitabasamu. </para>
		<para>Na kila mmoja aliomba alichokitaka. </para>
	</page>
</book>
