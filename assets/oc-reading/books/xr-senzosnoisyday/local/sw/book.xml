<?xml version="1.0" encoding="UTF-8"?>
<book id="xr-senzosnoisydaySW" indent="N" lineheight="1.33" paraheight="1.5" fontsize="42" changetoken="20180619.093917391">
	<page pageno="0">
		<para>Siku ya Kesi ya makelele</para>
	</page>
	<page pageno="1">
		<para>Jua linapochomoza, jogoo nje ya dirisha la Kesi ameamka. “Kokokorikooo!” jogoo huwika. Kesi naye huamka pia.</para>
	</page>
	<page pageno="2" picjustify="right">
		<para>Kesi hunyanyuka kitandani na hunyoosha mikono yake.</para>
		<para>“Kokokorikooo!” anasema kwa sauti kubwa. “Leo itakuwa siku ya kelele sana!”</para>
	</page>
	<page pageno="3" picjustify="right">
		<para>Bibi anamchukua Kesi shuleni, huku wakipita kwenye barabara yenye magari mengi. Injini za magari zinavuma na magari yanapiga honi.</para>
		<para>“Mbona kelele nyingi,” bibi anasema.</para>
	</page>
	<page pageno="4" picjustify="left">
		<para>“Ninapenda kelele. Leo ni siku ya kelele!” Kesi anasema.</para>
		<para>“Pii, pii!” anasema, akijifanya kupiga honi. Bibi anaziba masikio yake kwa mikono.</para>
	</page>
	<page pageno="5">
		<para>Kesi ni mkimya shuleni. Anasoma kwa bidii. Lakini baadae, watoto wote wanakimbia chini ya kilima. “Weeeeeeeeee!” wanaita.</para>
	</page>
	<page pageno="6" picjustify="right">
		<para>Kesi akakimbia chini ya kilima nyuma yao. Amembeba Bwana Kifaru.</para>
		<para>“Weeeeee!” anapiga kelele.</para>
		<para>Kesi ni mwenye kelele zaidi kuliko wote!</para>
	</page>
	<page pageno="7" picjustify="right">
		<para>Akiwa nyumbani, Kesi ana njaa sana na anakula chakula chake bila kusema neno. Hata Bwana Kifaru ana njaa. Jua linaanza kuzama angani.</para>
	</page>
	<page pageno="8" picjustify="right">
		<para>Mama na bibi wanaosha vyombo.</para>
		<para>“Wewe ni mkimya, Kesi. Je siku yako ya kelele imekwisha?” anahoji bibi.</para>
		<para>Kesi anacheka.</para>
	</page>
	<page pageno="9" picjustify="right">
		<para>“Hapana, bado nina siku ya kelele,” Kesi anajibu.</para>
		<para>Anasaidia kuosha.</para>
		<para>“Pwacha. Pwaa, pwachaa, pwaa!” anapiga kelele.</para>
	</page>
	<page pageno="10" picjustify="right">
		<para>Kesi bado anahisi kelele hata wakati wa kutaka kulala. Anaimba wimbo kumbembeleza Bwana Kifaru. </para>
		<para>“Ni wakati wa siku yako ya kelele kuwa usiku wa kimya,” bibi anasema. </para>
	</page>
	<page pageno="11" picjustify="right">
		<para>Hatimaye, wakati jua likitua, usiku unaingia. Nyumba yao akina Kesi inakuwa kiza na kimya.</para>
		<para>“Usiku mwema, Kesi,” bibi anasema.</para>
		<para>“Usiku mwema, bibi,” Kesi anasema.</para>
	</page>
	<page pageno="12">
		<para>Sasa dunia nzima iko kimya. Kesi anamkumbatia Bwana Kifaru na anapata usingizi hapo hapo. Lakini labda wataota ndoto za kelele!</para>
	</page>
</book>
