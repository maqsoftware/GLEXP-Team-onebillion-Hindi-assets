<?xml version="1.0" encoding="UTF-8"?>
<book id="xr-grandmasglassesSW" indent="N" lineheight="1.5" paraheight="1.33" fontsize="42" changetoken="20180516.115530310">
	<page pageno="0">
		<para>Miwani ya bibi iko wapi?</para>
	</page>
	<page pageno="1">
		<para>Bibi anapoteza miwani yake mara kwa mara. Hawezi kuona bila miwani. Ataipataje ikiwa haoni?</para>
	</page>
	<page pageno="2" picjustify="right">
		<para>Bibi anahitaji nimsaidie. Mimi ni mpelelezi mkubwa wa mambo ya miwani. Natafuta juu na chini.</para>
		<para>Siku zote naipata miwani ya bibi ikipotea.</para>
	</page>
	<page pageno="3" picjustify="right">
		<para>Siku moja niliipata miwani ya bibi chooni. Ilikuwa kwenye sinki.</para>
		<para>Mara nyengine niliiona juu ya kitanda cha bibi. Ilikuwa karibu na mto.</para>
	</page>
	<page pageno="4" picjustify="right">
		<para>Mara nyengine niliiona miwani ya bibi kichwani mwake! Alisahau kuwa ilikuwa hapo.</para>
		<para>Lakini leo siwezi kuipata miwani ya bibi popote!</para>
	</page>
	<page pageno="5" picjustify="right">
		<para>Nimeitafuta chooni. Nimeangalia kitandani kwa bibi.</para>
		<para>Nimeitafuta kwenye kabati na hata kichwani kwa bibi!</para>
	</page>
	<page pageno="6" picjustify="right">
		<para>Nikaangalia chini ya kiti cha bibi. Hakuna kitu hapa! Hakuna miwani popote!</para>
		<para>Najiuliza iko wapi.</para>
	</page>
	<page pageno="7" picjustify="left">
		<para>“Bibi umefanya nini leo?” ninauliza. “Niambie mahala ulipokwenda.”</para>
		<para>Bibi anawaza sana na kwa muda mrefu.</para>
	</page>
	<page pageno="8" picjustify="left">
		<para>“Kwanza, Ana alikuja kunywa chai,” bibi anasema.</para>
		<para>“Ulikuwa na miwani alipokuja?” ninauliza.  </para>
		<para>“Ndio,” anajibu. “Niliweza kumuona Ana vizuri tu.” </para>
	</page>
	<page pageno="9" picjustify="left">
		<para>“Kisha Raju alikuja kuchukua sweta niliyoifuma,” bibi anasema. “Na kisha nikaandika barua, lazima nilikuwa nayo wakati huo.”</para>
	</page>
	<page pageno="10" picjustify="left">
		<para>“Na kisha niliongea na kaka yangu kwenye simu,” bibi anasema.</para>
		<para>“Je, uliongea kwa muda mrefu?” ninauliza.</para>
		<para>“Ndio,” bibi anasema.</para>
	</page>
	<page pageno="11" picjustify="left">
		<para>“Ulikuwa unafuma wakati ukiongea?” ninauliza.</para>
		<para>“Ndio!” bibi anasema.</para>
		<para>Nafikiri natambua miwani ya bibi ilipo.</para>
	</page>
	<page pageno="12" picjustify="left">
		<para>Hii hapa! Karibu na simu. Imezongwa na nyuzi za pamba.</para>
		<para>Nimeshaiona miwani tena!</para>
	</page>
</book>
