<?xml version="1.0" encoding="UTF-8"?>
<book id="xr-squirreloverboardSW" indent="N" lineheight="1.5" paraheight="1.33" fontsize="42" changetoken="20180614.095547329">
	<page pageno="0">
		<para>Komba ametumbukia majini!</para>
	</page>
	<page pageno="1">
		<para>Katika bustani ndogo mjini, kulikuwa na mti mkubwa mkongwe. Komba mwekundu aitwaye Kato aliishi kwenye mti huu na familia yake.</para>
	</page>
	<page pageno="2" picjustify="right">
		<para>Siku moja, binamu yake Kato aitwaye Poti alikuja kumtembelea kutoka msituni. Kato alifurahi kumwona Poti. Akamchukua katika safari.</para>
	</page>
	<page pageno="3" picjustify="right">
		<para>“Leo tunakwenda kupanda boti,” Kato alisema.</para>
		<para>“Boti?” Poti alisema kwa woga. “Lakini mimi siwezi kuogelea. Itakuwaje nikianguka majini?”</para>
	</page>
	<page pageno="4">
		<para>“Twende,” Kato alisema. “Jikaze!”</para>
		<para>Akamwongoza Poti kwenye bwawa la mji. Wakapanda kwenye boti.</para>
	</page>
	<page pageno="5" picjustify="left">
		<para>Pole pole, boti ilianza kutembea kukatisha bwawa. Poti na Kato waliona mabata wakiogelea na samaki chini ya maji.</para>
	</page>
	<page pageno="6" picjustify="left">
		<para>Waliona bata kanari wakiogelea. Walikuwa warembo na wenye fahari.</para>
		<para>Poti alikuwa hajapata kuona bata kanari hapo kabla.</para>
	</page>
	<page pageno="7" picjustify="left">
		<para>Poti alipenda bata kanari sana!</para>
		<para>Akainama pembezoni mwa boti. Akanyoosha mkono kuzigusa mbawa zao laini.</para>
	</page>
	<page pageno="8">
		<para>Yalaa! Poti aliinama sana! Akaanguka kutoka kwenye boti. Akazama chini kuliko samaki.</para>
	</page>
	<page pageno="9" picjustify="right">
		<para>“Nisaidieni!” alisema Kato. “Komba ametumbukia majini!” Kwa bahati, bata kanari alimuona Poti akianguka. Akazamisha shingo yake ndefu majini na kumshika kwa mdomo wake. </para>
	</page>
	<page pageno="10" picjustify="right">
		<para>Bata kanari akamrudisha Poti katika boti. Poti alikuwa anatetemeka kwa baridi.</para>
		<para>“Masikini,” Kato alisema. “Samahani sana. Bora ningekufundisha kuogelea.” </para>
	</page>
	<page pageno="11" picjustify="right">
		<para>Poti mara tu alikauka na wote wawili wakarejea nyumbani.</para>
		<para>Wakiwa njiani, Poti aliwaza kuhusu boti. Alijihisi kama bado yumo majini!</para>
	</page>
	<page pageno="12" picjustify="left">
		<para>“Samahani ulivyodondoka kwenye bwawa,” Kato alisema walipofika nyumbani.</para>
		<para>“Ilikuwa safari ya kusisimua,” Poti alisema. “Na baada ya yote hayo, sikuogopa.”</para>
	</page>
	<page pageno="13" picjustify="left">
		<para>“Kusema ukweli, nimeamua kwamba nikiwa mkubwa, nitakuwa baharia!” alisema Poti.</para>
		<para>“Ingependeza zaidi ungejifunza kuogelea kwanza!” Kato alicheka. </para>
	</page>
</book>
