<?xml version="1.0" encoding="UTF-8"?>
<book id="xr-chifundoandadilaSW" indent="N" lineheight="1.5" paraheight="1.33" fontsize="42">
	<page pageno="0">
		<para>Rehema na Adila wapata woga</para>
	</page>
	<page pageno="1">
		<para>Ni jioni. Rehema na rafiki yake Adila wanatoka kununua vitu madukani. Sasa wanarejea nyumbani.</para>
	</page>
	<page pageno="2">
		<para>Baraka na rafiki yake Seba wanawafuata. Wavulana wanawapigia mluzi na kucheka.</para>
	</page>
	<page pageno="3">
		<para>Rehema na Adila hawajaipenda sehemu hii. Vichaka ni vikubwa! Wanatembea kwa haraka.</para>
	</page>
	<page pageno="4">
		<para>Ghafla, wanasikia vishindo mle vichakani. Umbile jeupe linatokezea. “Wooo!Woo!Wooo!” linasema.</para>
	</page>
	<page pageno="5">
		<para>Wasichana hawa wanaogopa na wanavitupa vitu vyao. “Krrak!” mayai ya Rehema yanavunjika. “Pwaash!” mafuta ya Adila yanamwagika.</para>
	</page>
	<page pageno="6">
		<para>“Kimbia, Adila, kimbia,” Rehema anapiga mayowe. Wanakimbia mbio kama vile miguu yao imeacha njia.</para>
	</page>
	<page pageno="7">
		<para>Rehema anapofika nyumbani, bado anatetemeka. Anamsimulia mama yake kilichotokea.</para>
	</page>
	<page pageno="8">
		<para>“Kuna mtu amewatisha!” anasema mama. “Mayai yako wapi?” “Niliyadondosha,” anasema Rehema.</para>
	</page>
	<page pageno="9">
		<para>Muda ule ule, mlango unafunguliwa. Baraka anaingia. Anatabasamu. “Hujambo,” anasema.</para>
	</page>
	<page pageno="10">
		<para>Kisha Rehema anaona kitu kimeganda nje ya mkoba wa Baraka. Ni kitambaa cheupe!</para>
	</page>
	<page pageno="11">
		<para>“Ah mama, kumbe alikuwa Baraka. Angalia!” anasema Rehema. Anakivuta na kukivuta na kukivuta kitambaa.</para>
	</page>
	<page pageno="12">
		<para>“Baraka!” mama anasema. “Umechukua blangeti langu. Umemtisha dada yako. Akayadondosha mayai.”</para>
	</page>
	<page pageno="13">
		<para>Baraka hasemi kitu. Anamuangalia mama. Anasubiri asikie adhabu atakayopewa.</para>
	</page>
</book>
