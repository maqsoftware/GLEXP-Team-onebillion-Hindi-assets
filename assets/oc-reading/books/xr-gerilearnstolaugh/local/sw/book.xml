<?xml version="1.0" encoding="UTF-8"?>
<book id="xr-gerilearnstolaughSW" indent="N" lineheight="1.5" paraheight="1.33" fontsize="42" changetoken="20180730.113716607">
	<page pageno="0">
		<para>Geri anajifunza kucheka</para>
	</page>
	<page pageno="1">
		<para>Geri alikuwa mkulima. Alilima na kuotesha ndizi nzuri ambazo kila mtu alizipenda. Lakini kulikuwa na tatizo. Geri alikuwa si mtu mwenye kutabasamu!</para>
	</page>
	<page pageno="2">
		<para>Geri alikuwa hatabasamu bustanini. Alikuwa mkorofi kwa vinyozi. Alikasirika ikiwa televisheni haifanyi kazi!</para>
	</page>
	<page pageno="3">
		<para>Kila mtu alikuwa anamuogopa Geri. Hakuonekana hata siku moja akitabasamu. Hata wanyama walimkimbia.</para>
	</page>
	<page pageno="4" picjustify="left">
		<para>Siku moja, Geri alikwenda shamba lake la ndizi na kuona kundi la kima wakiiba matunda yake. Kima walimcheka na kumfanyia inda Geri.</para>
	</page>
	<page pageno="5" picjustify="left">
		<para>Geri alipowaona wale kima alinuna zaidi kuliko siku zote. Alikuwa amenuna sana, uso wake ukawa unangâ€™aa kwa wekundu! Kima walicheka kwa sauti kubwa zaidi.</para>
	</page>
	<page pageno="6">
		<para>Lakini Geri alianza kupiga makelele. Alipiga makelele na kukemea kwa sauti ya ukali mpaka kima wakazidondosha ndizi zote kwa pamoja.</para>
	</page>
	<page pageno="7">
		<para>Geri alikasirika mno mpaka alikuwa hajui anakokwenda. Akateleza kwenye ganda la ndizi na akaanguka chali chali!</para>
	</page>
	<page pageno="8">
		<para>Geri alipojaribu kunyanyuka, mguu wake ulinasa kwenye mbugu. Akadondoka tena kwenye matope. Pwacha!</para>
	</page>
	<page pageno="9" picjustify="left">
		<para>Ganda la ndizi likadondoka juu ya kichwa cha Geri. Aliteleza kwenye matope. Miguu yake ilinasa kwenye mbugu. Alianza kujijutia.</para>
	</page>
	<page pageno="10">
		<para>Geri aliangalia chini. Alikuwa ameenea matope kuanzia vidoleni hadi utosini. Nguo zake zilikuwa zimechanika. Mikono yake ilikuwa michafu na iliyochubuka.</para>
	</page>
	<page pageno="11" picjustify="left">
		<para>Na kisha, kitu cha ajabu kikaanza kutokea. Uso wake uliokunjana ulianza kulegea. Midomo yake ilianza kutetema. Vibofu fulani vilianza kutembea tumboni mwake.</para>
	</page>
	<page pageno="12">
		<para>Mdomo wa Geri ulifunguka na kicheko kikubwa ambacho hujawahi kukisikia kilitoka na kusikika. Geri asiyecheka amejifunza kucheka!</para>
	</page>
	<page pageno="13">
		<para>Geri alicheka kwa sauti kiasi kwamba kila mtu alikuja kuona kilichotokea. Kima walirejea tena. Ndege walisikiliza.</para>
	</page>
	<page pageno="14">
		<para>Geri alicheka na kucheka sana. Alicheka mpaka akalia. Mmoja baada ya mwengine kila mmoja akaungana naye. Na Geri hakuwahi kununa tena!</para>
	</page>
</book>
