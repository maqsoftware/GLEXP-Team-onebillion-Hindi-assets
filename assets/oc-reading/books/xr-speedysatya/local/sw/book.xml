<?xml version="1.0" encoding="UTF-8"?>
<book id="xr-speedysatyaSW" indent="N" lineheight="1.5" paraheight="1.33" fontsize="42" changetoken="20180411.170320254">
	<page pageno="0">
		<para>Mosi mkimbiaji mwenye kasi</para>
	</page>
	<page pageno="1">
		<para>Mosi anapenda kutembea. Anapenda kukimbia na kuruka ruka na kuzunguka. Anapenda kubembea na kuchupa chupa. Anakimbia haraka sana!</para>
	</page>
	<page pageno="2" picjustify="left">
		<para>Familia yake Mosi inapenda anavyokimbia. Wakati mwengine huchafuka na hujichubua magoti yake, lakini hakuna anayejali. Wanapenda kumuona akicheza.</para>
	</page>
	<page pageno="3">
		<para>Lakini shuleni, Mosi anaingia matatani na mwalimu wake. “Mosi!” mwalimu anaita. “Unatakiwa ukae kitako utulie. Unawakera wenzako darasani.”</para>
	</page>
	<page pageno="4">
		<para>Kila Jumapili, Mosi huenda kutembea na mama yake. Huko hupata nafasi ya kutosha kwa kutembea na kukimbia na kucheza. Mosi hupenda siku za Jumapili!</para>
	</page>
	<page pageno="5">
		<para>Juu ya vilima, Mosi anaruka ruka kama sungura na anakimbia kama paa. Mama yake hawezi tena kustahamili! “Nisubiri Mosi!” anaita.</para>
	</page>
	<page pageno="6">
		<para>Kwenye mashamba, Mosi anatambaa kama tandu. Anatoa ulimi kama nyoka. “Angalia miiba!” mama alionya.</para>
	</page>
	<page pageno="7">
		<para>Msituni, Mosi ananing’inia kama buibui. Anaruka kama komba. Mama anacheka. Anapenda kumuona Mosi akiwa na furaha.</para>
	</page>
	<page pageno="8">
		<para>Mtoni, Mosi anaogelea kama bata. Anazamia chini, kama chura. Mama anakaa kitako kando ya mto na kuona iwapo yuko salama.</para>
	</page>
	<page pageno="9">
		<para>Kwenye majabali, Mosi anakwea juu kama mjusi. Anaruka kama mbuzi. “Kuwa makini huko!” mama alionya. “Umepanda juu sana!”</para>
	</page>
	<page pageno="10">
		<para>Mosi anapiga mikono yake kama mabawa. Angependa kuruka na kuambaa angani kama mwewe. “Hapana kuruka leo!” mama alisema.</para>
	</page>
	<page pageno="11" picjustify="left">
		<para>Jioni sana, Mosi ameshachoka. Anapanda mgongoni kwa mama yake. Anakwenda naye nyumbani kupitia kwenye majabali, mtoni, milimani na mashambani.</para>
	</page>
	<page pageno="12" picjustify="left">
		<para>Nyumbani, Mosi anakwenda kulala. Mama yake anamsimulia hadithi kuhusu mvulana anayeruka ruka.</para>
		<para>Kila mtu anatabasamu wakati akisikiliza hadithi.</para>
	</page>
	<page pageno="13" picjustify="left">
		<para>Kwenye ndoto zake, Mosi anakimbia na kuzunguka. Anachupa chupa na kuruka ruka. Anatambaa na kukwea na kuzamia chini ya maji.</para>
	</page>
	<page pageno="14">
		<para>Lakini ndoto bora zaidi kuliko zote ni ile anapozunguka na kuruka ruka juu angani. Na otea nini? Mosi anaota kwamba anaweza kuruka kama ndege.</para>
	</page>
</book>
