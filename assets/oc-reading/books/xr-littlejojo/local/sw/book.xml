<?xml version="1.0" encoding="UTF-8"?>
<book id="xr-littlejojoSW" indent="N" lineheight="1.5" paraheight="1.33" fontsize="32" changetoken="20180731.153728087">
	<page pageno="0">
		<para>Jojo mdogo anatafuta masika</para>
	</page>
	<page pageno="1">
		<para>Jioni moja katika kijiji cha Maumbo Mengi, Chifu Mfupi Duara aliitisha kikao kwa kila mmoja! “Nina tatizo kubwa, njooni wote,” alisema. Watu wakakusanyika na kuunda duara kubwa kumzunguka chifu.</para>
	</page>
	<page pageno="2" picjustify="left">
		<para>“Ni habari mbaya,” alisema Chifu Mfupi Duara. “Nimepoteza pembe yangu ya masika.” Wanakijiji walinong’onezana. “Iwapo sitaiona pembe yangu ya masika, sitaweza kufanya sherehe ya masika. Na kama hatufanyi sherehe ya masika, masika hayatakuja,” alisema Chifu Mfupi Duara.</para>
	</page>
	<page pageno="3" picjustify="left">
		<para>Jojo Mraba Mdogo alinyanyua mkono wake. “Nitaitafuta na kuipata pembe yako, Chifu Mfupi Duara. Unaweza kukumbuka sehemu ya mwisho ulipoiona?”</para>
		<para>“Asante sana Jojo,” alisema chifu. “Nimetembelea nyumba ya Bwana Mstatili asubuhi hii na nakumbuka nilikuwa na pembe yangu huko.”</para>
	</page>
	<page pageno="4" picjustify="right">
		<para>Hivyo, Jojo alikwenda nyumbani kwa Bwana Mstatili. “Chifu alipita hapa asubuhi,” alisema Bwana Mstatili. “Lakini sijaiona pembe yake ya masika.”</para>
		<para>Jojo Mraba Mdogo alitafuta chini ya kitanda cha Bwana Mstatili. Bwana Mstatili alitafuta nyuma ya vitabu vyake. Lakini hawakuweza kuona pembe ya masika.</para>
	</page>
	<page pageno="5" picjustify="right">
		<para>“Bi Almasi lazima atakuwa nayo pembe,” alisema Bwana Mstatili. “Chifu Mfupi Duara alimtembelea Bi Almasi baada ya kuja kuniona.” </para>
		<para>“Asante,” Jojo alisema, huku akiagana kuondoka kwenda nyumbani kwa Bi Almasi. </para>
	</page>
	<page pageno="6" picjustify="left">
		<para>Akiwa njiani kwenda nyumbani kwa Bi Almasi, Jojo Mraba Mdogo alisimama nyumbani. Ilikuwa siku ya joto sana na alihitaji kinywaji kabla ya kuanza matembezi marefu.</para>
		<para>Mara tu baada ya kuandaa chakula kwa ajili ya safari, alikwenda zake.</para>
	</page>
	<page pageno="7" picjustify="right">
		<para>Bi Almasi alikuwa akisafisha nyumba yake wakati Jojo alipofika nyumbani kwake. “Habari, Bi Almasi,” alisema Jojo Mraba Mdogo. “Umeiona pembe ya masika ya chifu?” </para>
		<para>“Hapana,” alisema Bi Almasi. “Lakini alikwenda nyumbani kwa Bi Pembetatu baada ya kunitembelea. Labda aliiacha huko.” </para>
	</page>
	<page pageno="8" picjustify="right">
		<para>Hivyo, Bi Almasi na Jojo Mraba Mdogo wakaondoka kwenda nyumbani kwa Bi Pembetatu. Wakatembea mpaka wakafika chini ya mlima mrefu. “Nyumba ya Bi Pembetatu ipo juu kule,” alisema Bi Almasi.</para>
		<para>“Tusubiri kidogo ili tule chakula nilichochukua,” Jojo alisema.</para>
	</page>
	<page pageno="9" picjustify="right">
		<para>Baada ya mapumziko mafupi na kupanda juu kwa muda mrefu, Jojo Mraba Mdogo na Bi Almasi hatimaye walifika nyumbani kwa Bi Pembetatu.</para>
		<para>“Nina furaha sana kupata wageni,” alisema Bi Pembetatu huku akitabasamu. “Muda mwingi niko peke yangu hapa juu ya mlima wangu. Nikusaidieni nini?”</para>
	</page>
	<page pageno="10" picjustify="right">
		<para>“Tumekuja kutafuta pembe ya masika ya Chifu Mdogo Duara,” Jojo alisema, baada ya kupumua. “Bi Almasi alisema kwamba chifu alikutembelea asubuhi hii.” </para>
		<para>“Chifu alikuja kuniomba msaada wa kuandaa sherehe ya masika,” alisema Bi Pembetatu. “Lakini hakuacha pembe yake ya masika hapa.” </para>
	</page>
	<page pageno="11" picjustify="left">
		<para>“Ah, hapana,” Jojo alisema kwa huzuni. “Tumekuja kote huku bila kuambulia kitu chochote!”</para>
		<para>“Usihofu Jojo,” alisema Bi Pembetatu. “Ninajua pembe ilipo. Nifuateni!” Hivyo, Bi Pembetatu, Jojo Mraba Mdogo na Bi Almasi wote walikimbia chini ya mlima. Ilikuwa haraka zaidi kushuka chini!</para>
	</page>
	<page pageno="12" picjustify="left">
		<para>Ilikuwa jioni wakati walipofika nyumbani kwa Chifu Mfupi Duara. Alifungua mlango na kupwesa kama aliyetoka kulala. Wakamfuata ndani.</para>
		<para>“Umefanikiwa kupata pembe yangu ya masika?” aliuliza. “Je tutaweza kufanya sherehe ya masika?” Jojo Mraba Mdogo alitingisha kichwa chake.</para>
	</page>
	<page pageno="13" picjustify="left">
		<para>“Unafahamu kwa nini Jojo hakuweza kuona pembe yako ya masika?” aliuliza Bi Pembetatu. Chifu alitingisha kichwa na Bi Pembetatu alicheka. “Umeivaa kichwani mwako!” alisema.</para>
		<para>Chifu Mfupi Duara alivuta pumzi. “Ninakumbuka sasa! Niliivaa ili nipande nayo juu ya mlima!”</para>
	</page>
	<page pageno="14" picjustify="right">
		<para>“Samahani sana Jojo,” alisema chifu. Akavua pembe yake ya masika kutoka kichwani mwake na kumpatia Jojo Mraba Mdogo. “Itabidi upige pembe.”</para>
		<para>Jojo Mraba Mdogo alitabasamu. Aliinyanyua pembe na kuipiga kwa sauti kubwa. “Sasa sherehe ya masika inaweza kuanza!”</para>
	</page>
</book>
