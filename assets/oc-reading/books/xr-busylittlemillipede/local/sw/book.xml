<?xml version="1.0" encoding="UTF-8"?>
<book id="xr-busylittlemillipedeSW" indent="N" lineheight="1.5" paraheight="1.33" fontsize="42" changetoken="20180719.114301702">
	<page pageno="0">
		<para>Jongoo mwenye shughuli nyingi</para>
	</page>
	<page pageno="1">
		<para>Msituni, Jongoo mdogo alikuwa anapumzika chini ya jani kavu. “Amka, Jongoo!” waliita ndege. “Siku imeanza!”</para>
	</page>
	<page pageno="2">
		<para>“Ah!” alilia Jongoo, huku akitoka chini ya jani lake. “Nimeshachelewa sana! Na nina mengi ya kufanya!”</para>
	</page>
	<page pageno="3" picjustify="left">
		<para>“Habari za leo, Jongoo?” ndege walimsalimia.</para>
		<para>“Niko bize!” Jongoo alijibu kwa sauti. “Sina muda wa kuongea. Nina kazi lazima niimalize.”</para>
	</page>
	<page pageno="4" picjustify="left">
		<para>Jongoo hakuwa na muda wa kuongea au kujifurahia. Siku zote alitembea haraka haraka. Asubuhi ile, alitembea haraka sana kiasi kwamba hakuliona jabali njiani kwake.</para>
	</page>
	<page pageno="5">
		<para>Jongoo alijikwaa kwenye jabali. “Yala!” alilia kwa uchungu. “Nimevunjika mguu!”</para>
	</page>
	<page pageno="6" picjustify="right">
		<para>Shoro alimuona Jongoo akianguka. “Nimeumia!” Jongoo alilalama.</para>
		<para>“Umejifunza sasa,” Shoro alisema, “haraka haraka haina baraka.”</para>
	</page>
	<page pageno="7" picjustify="left">
		<para>“Unaweza kunisaidia?” aliuliza Jongoo.</para>
		<para>“Samahani,” alisema Shoro. “Niko bize hivi sasa. Kuna kazi lazima niimalize.”</para>
		<para>Kisha akaruka na kwenda zake.</para>
	</page>
	<page pageno="8">
		<para>Jongoo aliwaomba nyuki msaada. Lakini walikuwa na shughuli za kukusanya asali ya maua. Na kerengende walikuwa na shughuli ya kukamata nzi.</para>
	</page>
	<page pageno="9" picjustify="right">
		<para>Konokono alikuwa anabeba gamba lake.</para>
		<para>Na vipepeo walikuwa wanashughulika na maua.</para>
		<para>Hakuna aliyekuwa na muda wa kumsaidia Jongoo, masikini.</para>
	</page>
	<page pageno="10">
		<para>Jongoo alihuzunika sana. Mguu wake uliuma sana. Lakini kila mmoja alikuwa na shughuli zake na hakuna aliyeweza kusaidia.</para>
	</page>
	<page pageno="11" picjustify="left">
		<para>Buibui alimsikia Jongoo akilia.</para>
		<para>“Tatizo ni nini?” aliuliza. Jongoo akamwambia tatizo la mguu wake.</para>
		<para>“Unaweza kunisaidia?” aliuliza.</para>
	</page>
	<page pageno="12" picjustify="left">
		<para>“Ninahitaji kushona mtando wangu,” Buibui alisema. “Lakini nitaacha kwa ajili ya kumsaidia rafiki. Mguu upi umevunjika?”</para>
	</page>
	<page pageno="13" picjustify="left">
		<para>“Mguu wangu wa mia moja thelathini na saba,” alilalama Jongoo. </para>
		<para>Buibui aliona mguu na kuufunga na uzi wake. Akawa anasimulia hadithi wakati akifanya kazi.         </para>
	</page>
	<page pageno="14" picjustify="left">
		<para>Jongoo alikaa na Buibui siku nzima. Waliongea na wakacheka na wakajifurahia. Jongoo akasahau maumivu ya mguu wake. Na akasahau shughuli zake.</para>
	</page>
</book>
