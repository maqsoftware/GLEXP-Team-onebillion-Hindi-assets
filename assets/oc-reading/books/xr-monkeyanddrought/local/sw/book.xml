<?xml version="1.0" encoding="UTF-8"?>
<book id="xr-monkeyanddroughtSW" indent="N" lineheight="1.5" paraheight="1.33" fontsize="32" changetoken="20180626.104830947">
	<page pageno="0">
		<para>Kima na ukame</para>
	</page>
	<page pageno="1">
		<para>Kulikuwa na ukame. Mvua haikunyesha kwa miezi kadhaa na ardhi ilikuwa kavu sana. Mito ilisita kutiririka na hakukuwa na chakula chochote kwa wanyama. Wakulima walishindwa kuotesha mazao yao na walizidi kudhoofika kwa njaa.</para>
	</page>
	<page pageno="2" picjustify="right">
		<para>Huko juu milimani, kima walikuwa wanakonda. Kima mmoja shujaa aliyeitwa Tobi alishachoka kustahamili. “Sitaki kubaki hapa nikisubiri mvua,” alisema. “Sote tutakufa! Ninakwenda kutafuta chakula.”</para>
		<para>Akawaacha kima wengine na kuondoka peke yake.</para>
	</page>
	<page pageno="3" picjustify="left">
		<para>Tobi alitembea kwa masiku. Alikatisha kwenye milima na alikwea juu ya milima, lakini dunia nzima ilikuwa kavu. Akakonda na kukonda, lakini hakukata tamaa.</para>
		<para>“Lazima kutakuwa na chakula sehemu fulani,” alisema.</para>
		<para>Hatimaye, akapata kuona bonde lililostawi.</para>
	</page>
	<page pageno="4" picjustify="right">
		<para>Tobi hakuweza kuamini macho yake. Aliona majani yakiota na mito ikitiririka na kila aina ya miti ya matunda iliyoenea kila mahali. </para>
		<para>Sehemu hii ilikuwa kama dunia nyengine kabisa. Ilikuwa kama pepo. </para>
		<para>Hakujua tunda lipi alile kwanza. </para>
	</page>
	<page pageno="5" picjustify="left">
		<para>Tobi alibakia kwa masiku. Alikula matunda kutwa nzima na alinenepa na kuwa mwenye afya. Aliogelea mtoni kutwa nzima. Ngozi yake ilirudi kung’aa kama ilivyokuwa kabla ya ukame. Lakini aliwatamani sana rafiki na familia yake. Alikuwa mpweke katika sehemu yake hii nzuri.</para>
		<para>Hivyo ndivyo alivyowaza lakini …</para>
	</page>
	<page pageno="6" picjustify="right">
		<para>Tobi hakugundua kuwa alikuwa anachunguzwa. Kabila zima la kima liliishi kwenye pepo hii. Walikuwa wakimtazama kwa karibu sana.</para>
		<para>“Mgeni huyu anafanya nini katika nchi yetu?” mmoja wa kima aliuliza.</para>
		<para>“Ni kima mmoja tu. Mwacheni,” alisema kima mwengine.</para>
	</page>
	<page pageno="7" picjustify="left">
		<para>Lakini huku kabila la kima likimjadili, Tobi aliamua kurudi nyumbani kwenye kabila lake huko milimani. </para>
		<para>Alichukua matunda mengi kadiri alivyoweza na akaondoka, huku akifuata njia ile iliyomleta kule. Alijiuliza iwapo rafiki zake bado walikuwa hai. </para>
	</page>
	<page pageno="8" picjustify="left">
		<para>Nyumbani kima walifurahi sana kumuona.</para>
		<para>“Tulidhani hutarudi tena! Tulidhani umeshapotea katika safari yako!” walisema.</para>
		<para>Tobi aliwapa zawadi ya matunda na kuwasimulia simulizi kuhusu safari yake huko peponi.</para>
	</page>
	<page pageno="9" picjustify="left">
		<para>“Ni sehemu gani hiyo iliyojaa chakula?” kima wengine waliuliza baada ya kula na kushiba.</para>
		<para>“Nitawachukua huko,” Tobi alisema. “Ni mbali mno, lakini mtafurahi mtakapofika.”</para>
	</page>
	<page pageno="10" picjustify="left">
		<para>Hivyo, kima wote walimfuata Tobi. Na walipofika, waliona kwamba alikuwa sahihi. Kulikuwa na matunda ya kutosha kwa kila mtu! Kima walikula na kunywa na kujipoza joto kwenye mto na walinenepa, walifurahi na walikuwa na afya njema.</para>
		<para>Kila kitu kilichopo hapo ni kwa ajili yao tu!</para>
	</page>
	<page pageno="11" picjustify="left">
		<para>Lakini bila shaka haikuwa hivyo. Kima walioishi pale tayari walikuwa wanaangalia wageni wakiwasili. </para>
		<para>“Tazama! Yule kima wa kwanza ameleta jamaa zake wote!” alisema kima mmoja. </para>
		<para>“Ni walafi sana. Wote wanakula chakula chetu!” alisema mwengine. </para>
	</page>
	<page pageno="12" picjustify="right">
		<para>“Hatuwezi kuwaacha waifanye hivi pepo yetu! Tupambane! Tutawarudisha wageni hawa makwao huko milimani.”</para>
		<para>Na kima walishuka chini ya miti kuanza kupambana.</para>
	</page>
	<page pageno="13" picjustify="right">
		<para>Kima wapya walikuwa wanakunywa maji kwa furaha mtoni kabila jengine la kima lilipotokea.</para>
		<para>Walidhani walikuwa peke yao. Lakini punde walianza kupambana.</para>
		<para>Pepo ikageuka kuwa uwanja wa mapambano.</para>
	</page>
	<page pageno="14" picjustify="right">
		<para>“ACHENI!” hatimaye alisema kima mkongwe mwenye busara. “Nisikilizeni. Nyote. Mna chaguo la kufanya. Mnaweza kuiharibu pepo hii kwa mapigano yenu. Mnaweza kuliacha kabila moja likinenepa, huku jengine likifa njaa. Au mnaweza kugawana matunda haya yanayoota hapa na kuishi kwa raha pamoja.”</para>
	</page>
	<page pageno="15" picjustify="right">
		<para>Kima wakafanya maamuzi sahihi.</para>
		<para>Waliangalia huku na huko na kuona kuwa kuna chakula cha kutosha kwa kila mtu. Wakakubali kugawana chakula.</para>
		<para>Na tangu hapo, makabila mawili yaliishi kwa amani, yakifurahi pepo pamoja.</para>
	</page>
</book>
