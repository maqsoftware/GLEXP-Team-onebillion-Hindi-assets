<?xml version="1.0" encoding="UTF-8"?>
<book id="xr-zanelesituSW" indent="N" lineheight="1.5" paraheight="1.33" fontsize="42" changetoken="20180619.114147666">
	<page pageno="0">
		<para>Zanele Situ – Kisa changu</para>
	</page>
	<page pageno="1">
		<para>Jina langu ni Zanele Situ. Nilizaliwa kwenye mji unaoitwa Matatiele huko Afrika Kusini. Nilipokuwa mdogo sana, tulihamia Lesotho.</para>
	</page>
	<page pageno="2" picjustify="right">
		<para>Huko Lesotho, nilianza kwenda shuleni. Nilikuwa na furaha sana. Lakini nilipotimia miaka kumi na moja, nilidhoofu sana na nilikuwa siwezi kutembea. Nilienda hospitalini.</para>
	</page>
	<page pageno="3" picjustify="left">
		<para>Baada ya miaka mitatu, daktari aliniambia nina maambukizi katika uti wangu wa mgongo ambayo yameshambulia neva zangu. Na hii ilimaanisha kwamba sitaweza tena kutembea.</para>
	</page>
	<page pageno="4" picjustify="right">
		<para>Nilikuwa na huzuni kwa sababu nilipenda michezo. Nitachezaje sasa? Lakini kisha nilikwenda shule mpya ambako walimu wangu walinisaidia kujua nini ninaweza kufanya.</para>
	</page>
	<page pageno="5" picjustify="right">
		<para>Huko shuleni, kulikuwa na shughuli tofauti tofauti kama vile michezo na ushonaji.</para>
		<para>Siku moja mwalimu wangu alinionyesha mpira wa tufe.</para>
	</page>
	<page pageno="6" picjustify="right">
		<para>Punde, nikashiriki katika mashindano. Nilishinda medali ya shaba kwa kurusha mkuki, medali ya fedha kwa kurusha kisahani na medali ya dhahabu kwa mpira wa tufe! </para>
	</page>
	<page pageno="7" picjustify="left">
		<para>Nilitaka kuwa bora kwa michezo yangu yote, hivyo nilifanya mazoezi kwa bidii. Ilikuwa ngumu, lakini ilizaa matunda. Wakati wa mapumziko, nilipenda kushona na kusikiliza nyimbo za injili.</para>
	</page>
	<page pageno="8" picjustify="left">
		<para>Nikashinda medali nyingi zaidi. Nilianza kuota kushiriki mashindano ya olimpiki kwa watu wenye ulemavu siku moja. Yalinifanya nifanye mazoezi kwa bidii zaidi.</para>
	</page>
	<page pageno="9" picjustify="right">
		<para>Mashindano haya ni sawa na yale ya olimpiki, ambapo wanamichezo bora kabisa duniani hushindana kupata medali. Wanamichezo wa aina hii wote wana aina fulani ya ulemavu.</para>
	</page>
	<page pageno="10" picjustify="right">
		<para>Hatimaye, nikasikia kuwa nitakwenda Sydney huko Australia, kushindana kwenye Olimpiki kwa watu wenye ulemavu. Mwishowe, tukapanda ndege. Nilifurahi mno!</para>
	</page>
	<page pageno="11" picjustify="right">
		<para>Ingawa nilikuwa na wasiwasi nilirusha mpira wa tufe mbali mno na nilivunja rekodi ya dunia! Nikawa mwanamke mlemavu wa kwanza wa kiafrika kufanya hii. Nilijisikia fahari sana.</para>
	</page>
	<page pageno="12" picjustify="left">
		<para>Ujumbe wangu ni huu: songa mbele, fuata ndoto zako na usikate tamaa, hata kama jambo baya litakutokea na kukupa huzuni. Na hivi ndivyo ninavyomfundisha binti yangu Azamazi.</para>
	</page>
</book>
