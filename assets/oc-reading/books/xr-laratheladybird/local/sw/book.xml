<?xml version="1.0" encoding="UTF-8"?>
<book id="xr-laratheladybirdSW" indent="N" lineheight="1.5" paraheight="1.33" fontsize="42" changetoken="20180109.172308806">
	<page pageno="0">
		<para>Laila kibibi wa manjano</para>
	</page>
	<page pageno="1">
		<para>Laila alikuwa kibibi mrembo mwenye mbawa za manjano zinazong’ara. Rafiki zake wote walikuwa na mbawa nyekundu. Yeye tu alikuwa wa manjano.</para>
	</page>
	<page pageno="2" picjustify="left">
		<para>“Daima utakuwa tofauti tu katika kundi,” mama alisema asubuhi moja.</para>
		<para>“Lakini sitaki kutofautika,” alisema Laila. “Nataka niwe kama wenzangu.”</para>
	</page>
	<page pageno="3">
		<para>Rafiki zake Laila walimsalimia alipokuwa njiani kuelekea shuleni. “Habari mwanga mdogo wa jua,” walisema Bibi na Mandojo.</para>
	</page>
	<page pageno="4">
		<para>Laila alipofika shuleni, kila mmoja alifurahi kumuona. Alikuwa na rafiki wengi wa kucheza nao!</para>
	</page>
	<page pageno="5" picjustify="right">
		<para>Lakini baadae, Laila alijisikia huzuni. “Nataka niwe mwekundu kama wengine,” alisema kwa sauti. </para>
		<para>“Labda kuna kitu tunaweza kufanya,” mama alisema.</para>
	</page>
	<page pageno="6" picjustify="left">
		<para>Asubuhi mama alizipaka mbawa za Laila rangi nyekundu. </para>
		<para>“Tayari nazikumbuka mbawa zako za njano,” alisema.</para>
		<para>Lakini Laila alitabasamu kwa furaha.</para>
	</page>
	<page pageno="7">
		<para>Akiwa njiani kuelekea shuleni, Laila aliwaita rafiki zake. Lakini hakuna aliyeitikia. Bibi na Mandojo wao walipita upande mwengine kabisa.</para>
	</page>
	<page pageno="8">
		<para>Alipofika shuleni, hakuna rafiki yake yoyote aliyemsalimia. Alikuwa mpweke.</para>
	</page>
	<page pageno="9" picjustify="left">
		<para>Laila alikasirika sana. “Kwa nini hawanipendi tena?” alimuuliza Bi Mayala.</para>
		<para>“Rafiki zako hawakukutambua,” Bi Mayala alisema.</para>
	</page>
	<page pageno="10" picjustify="right">
		<para>“Tofauti zetu ndizo zinazotufanya tuwe wa kipekee,” alisema. “Kama miguu ya Salama na vitojo vya Safia. Ungependa wabadilike?”</para>
		<para>“Hapana,” Laila alijibu.</para>
	</page>
	<page pageno="11" picjustify="left">
		<para>Usiku ule, Laila aliifuta rangi nyekundu. Alifikiria alichoambiwa na Bi Mayala. “Tofauti zetu hutufanya tuwe wa kipekee,” alijisemea.</para>
	</page>
	<page pageno="12">
		<para>Siku iliyofuata, Laila aliitoa rangi tena. “Ikiwa ni vizuri kuwa tofauti, basi leo nataka niwe tofauti kweli kweli!” alisema.</para>
	</page>
</book>
