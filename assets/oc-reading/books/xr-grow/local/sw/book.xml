<?xml version="1.0" encoding="UTF-8"?>
<book id="xr-growSW" indent="N" lineheight="1.5" paraheight="1.33" fontsize="32" changetoken="20180717.152956719">
	<page pageno="0">
		<para>Kuwa, kuwa, kuwa!</para>
	</page>
	<page pageno="1">
		<para>“Watoto, nina mbegu za miujiza kwa ajili yenu,” mama alisema. “Nitampa kila mtu moja. Nitatoa zawadi kwa atakayeotesha mmea bora.”</para>
	</page>
	<page pageno="2">
		<para>“Mbegu ya miujiza, mama!” alisema Chiku. “Zawadi ni nini, mama?” aliuliza Baraka. “Ni siri,” mama alisema na akacheka.</para>
	</page>
	<page pageno="3">
		<para>Rehema alichimba kishimo karibu na nyumba. Akapanda mbegu na akafukia udongo. Akamwagia maji udongo.</para>
	</page>
	<page pageno="4">
		<para>Chiku alichimba kishimo karibu na mlango na akapanda mbegu zake. “Nitaongea na wewe kila siku,” alisema.</para>
	</page>
	<page pageno="5">
		<para>Baraka aliweka mbegu zake mfukoni. </para>
		<para>“Ni lazima nishinde,” aliwaza. “Namfahamu anayeweza kunisaidia.” </para>
		<para>Alikimbilia katika nyumba ya mjomba Daudi.</para>
	</page>
	<page pageno="6">
		<para>Alimuonyesha mjomba wake mbegu za miujiza.</para>
		<para>“Unaweza kunisaidia, mjomba?” aliuliza. “Ninataka nioteshe mmea mkubwa madhubuti.” Hapo mjomba akamfahamisha nini afanye.</para>
	</page>
	<page pageno="7">
		<para>Baraka alikimbilia nyumbani tena. Alichimba kishimo pembezoni ya nyumba. Aliweka samadi ya mbuzi na kinyesi cha kuku na majani makavu. Akachanganya na udongo.</para>
	</page>
	<page pageno="8">
		<para>Pembezoni alipanda mbegu. Akaimwagilia maji.</para>
		<para>Kisha aliifukia kwa udongo.</para>
		<para>“Kuwa, kuwa, kuwa, mbegu ya miujiza!” alisema.</para>
	</page>
	<page pageno="9">
		<para>Baada ya mwezi mmoja, mimea ilishakuwa mikubwa.</para>
		<para>“Angalia mama!” walisema watoto.</para>
		<para>“Mmea wangu nimeujengea wigo, mama,” alisema Baraka.</para>
	</page>
	<page pageno="10">
		<para>Chiku aliuangalia mmea wake mara kwa mara. Lakini hakuumwagilia maji. Na hapo siku moja … ah masikini! Mmea ulikufa.</para>
	</page>
	<page pageno="11">
		<para>Rehema aliungalia mmea wake kila siku. Aliumwagilia maji kila siku. Lakini siku moja … ah masikini! Mbuzi aliula!</para>
	</page>
	<page pageno="12">
		<para>Lakini mmea wa Baraka ulikuwa na kukuwa. Ukawa mmea mzuri wa mauwa jua! Kila mtu alikuja kuangalia.</para>
		<para>“Vizuri, Baraka,” alisema mjomba Daudi.</para>
	</page>
	<page pageno="13">
		<para>“Sasa mama, nitapata zawadi,” Baraka alisema. “Ni zawadi gani?”</para>
		<para>“Ndio … nyote mmejitahidi,” mama alicheka. “Kwa hivyo nyote nitawapa zawadi.”</para>
	</page>
	<page pageno="14">
		<para>“Nitawapa kila mmoja wenu shamba na mbegu nyingi,” alisema mama. “Lakini Baraka atapata shamba kubwa zaidi.”</para>
		<para>“Hio si zawadi. Hio ni kazi!” Baraka aliwaza. Lakini hakusema chochote.</para>
	</page>
</book>
