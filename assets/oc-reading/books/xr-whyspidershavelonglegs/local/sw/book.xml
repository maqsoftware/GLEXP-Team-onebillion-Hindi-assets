<?xml version="1.0" encoding="UTF-8"?>
<book id="xr-whyspidershavelonglegsSW" indent="N" lineheight="1.5" paraheight="1.33" fontsize="42" changetoken="20180212.104832365">
	<page pageno="0">
		<para>Kisa cha buibui kuwa na miguu mirefu</para>
	</page>
	<page pageno="1">
		<para>Buibui Anansi alikuwa na njaa. Alikuwa buibui hodari, lakini pia alikuwa mvivu sana. “Ni lazima nitafute chakula cha bure,” aliwaza.</para>
	</page>
	<page pageno="2" picjustify="right">
		<para>Anansi alimtembelea Sungura. “Tamu, hiyo inanukia vizuri,” alisema.</para>
		<para>“Ni mchuzi wa mboga mboga,” alisema Sungura. “Unaweza kunisaidia kukoroga?”</para>
	</page>
	<page pageno="3">
		<para>“Hapana, niko bize,” alisema Anansi. Akakifunga chungu na uzi wa utando. “Lakini vuta uzi mchuzi ukiwa tayari,” alisema.</para>
	</page>
	<page pageno="4" picjustify="left">
		<para>Anansi aliwatembelea kima. “Tunapika kunde,” walisema. “Tusaidie kuwasha moto.”</para>
		<para>“Hapana, lakini vuteni huu uzi kunde zikiwa tayari,” alisema Anansi.</para>
	</page>
	<page pageno="5">
		<para>Ngiri alikuwa anapika supu. “Unaweza kunisaidia?” aliuliza.</para>
		<para>“Labda baadae,” alisema Anansi, huku akikifunga chungu na uzi wa utando.</para>
	</page>
	<page pageno="6">
		<para>Muda si mrefu, Anansi alikwishajifunga na vyungu nane! Punde tu buibui mvivu atakuwa na milo nane mitamu ya kula.</para>
	</page>
	<page pageno="7" picjustify="right">
		<para>Anansi alihisi kuvutwa na uzi wa kwanza wa utando. “Mmm, mchuzi wa Sungura!” alifikiri. Lakini kisha akahisi kuvutwa tena. Ngiri!</para>
	</page>
	<page pageno="8">
		<para>Punde tu, mmoja baada ya mmoja, Anansi alijisikia akivutwa kutoka kila mguu. “Msivute kwa pamoja wote!” alipiga kelele.</para>
	</page>
	<page pageno="9">
		<para>Lakini hakuna yeyote aliyemsikia Anansi. Walivuta na kuvuta mpaka miguu ya Anansi ikakonda na kuwa mirefu na miembamba sana.</para>
	</page>
	<page pageno="10" picjustify="left">
		<para>Nyuzi za utando zikakatika! Anansi akaanguka vibaya kwenye fukwe ya mto.</para>
		<para>Lakini miguu yake haikurudi kiwango chake cha kawaida!</para>
	</page>
	<page pageno="11">
		<para>Na tangu siku hiyo, buibui wakawa na miguu mirefu miembamba.</para>
	</page>
</book>
