<?xml version="1.0" encoding="UTF-8"?>
<book id="xr-lucaandheronSW" indent="N" lineheight="1.5" paraheight="1.33" fontsize="32" changetoken="20180525.111109056">
	<page pageno="0">
		<para>Luca na yangeyange</para>
	</page>
	<page pageno="1">
		<para>Siku moja, Yangeyange alinaswa na waya wa chuma. Mmoja wa miguu yake na moja ya mbawa zake zilinaswa. Masikini Yangeyange hakuweza kuruka wala kutembea. Alikuwa akiwazia watoto wake kwenye kiota chake. Nani atawalisha ikiwa yeye amenasa kwenye ziwa?</para>
	</page>
	<page pageno="2">
		<para>Basi lilipita karibu. “Nisaidie!” aliita Yangeyange. Lakini abiria ndani ya basi walimpungia mkono tu na kupita.</para>
		<para>“Tazama ndege mzuri yule,” alisema dereva. Hawakuona kuwa amenasa.</para>
	</page>
	<page pageno="3" picjustify="left">
		<para>Baadae, basi la shule likapita. Kisha mtu na pikipiki.</para>
		<para>“Nisaidie!” Yangeyange aliita tena. Lakini hakuna aliyesimama kumsaidia. Labda hawakuona kuwa amenaswa mguu wake.</para>
		<para>“Ah, hakuna yeyote atakayenigundua?” alilalama Yangeyange.</para>
	</page>
	<page pageno="4">
		<para>Yangeyange alitaka kukata tamaa, wakati mvulana mdogo alipopita. Alikuwa anacheza na gari lake la sanamu.</para>
		<para>“Nisaidie!” aliita Yangeyange. Alidhania kuwa naye atapita moja kwa moja kama walivyofanya wengine.</para>
	</page>
	<page pageno="5" picjustify="left">
		<para>Lakini mvulana hakupita. Alipomuona Yangeyange, alisimama.</para>
		<para>“Kuna nini?” aliuliza.</para>
		<para>“Mguu wangu umenasa na ninahitaji kurejea nyumbani kunako watoto wangu,” Yangeyange alisema.</para>
		<para>“Usijali,” mvulana alisema. “Nitakusaidia.”</para>
	</page>
	<page pageno="6" picjustify="left">
		<para>“Mimi ni Luca, baada ya yote hayo,” mvulana alisema, huku akimfungua Yangeyange na waya wake mguuni polepole. “Mimi ni Yangeyange,” alisema Yangeyange. “Je, uko sawa kuweza kusimama?” Luca alimuuliza, lakini mguu wake uliumia. Luca alimbeba kwa gari lake la sanamu na kumpeleka kilimani kwenye kiota chake.</para>
	</page>
	<page pageno="7" picjustify="left">
		<para>Juu ya kilele cha mlima, Luca alimsaidia Yangeyange kushuka kwenye gari.</para>
		<para>“Asante kwa kuniokoa,” Yangeyange alisema. “Nitawezaje mimi kukulipa?”</para>
		<para>“Huhitaji kunilipa,” Luca alisema. “Huo ndio urafiki hasa.”</para>
	</page>
	<page pageno="8">
		<para>Siku iliyofuata, bibi yake Luca alimpa pesa akanunue vyakula. “Ziangalie pesa vizuri, au sio?” alisema. </para>
		<para>“Niamini,” Luca alijibu na akaondoka. </para>
	</page>
	<page pageno="9">
		<para>Akiwa njiani, Luca alikutana na rafiki zake wakiogelea ndani ya ziwa. “Njoo ujiunge nasi!” waliita.</para>
		<para>“Nadhani nimepata muda wa kutosha kwa kupiga mbizi mdogo,” Luca alisema. Na akajitupa majini na mara tu akawa anaogelea majini kwenye mwanga wa jua. </para>
	</page>
	<page pageno="10">
		<para>Lakini Luca alipotoka ziwani, pesa zake zilishapotea. Hamkuwa na chochote mfukoni mwake. Wakatafuta pembezoni mwa ziwa lakini hawakufanikiwa. “Bibi atakasirika mno,” Luca alisema.</para>
	</page>
	<page pageno="11">
		<para>Rafiki zake Luca ilibidi waende nyumbani na Luca alikaa kwenye ziwa peke yake. Hakujua la kufanya. Bibi yake alikuwa anamuamini sana. Hakuweza kurejea bila pesa au chakula. Machozi yalimdondoka na kuangukia majini.</para>
	</page>
	<page pageno="12">
		<para>Kisha Luca akasikia sauti ya ndege akija. Aliangalia juu na kuona ndege mwenye mbawa nyeupe akija. Alikuwa Yangeyange! Na alishakuwa mzima sasa! Yangeyange alitua pembezoni mwa ziwa karibu na Luca.</para>
	</page>
	<page pageno="13">
		<para>“Habari Luca,” alisema. “Kuna tatizo gani?”</para>
		<para>Luca alielezea kuhusu pesa iliyopotea. Yangeyange alisikiliza kwa umakini. “Nitakusaidia,” alisema.</para>
	</page>
	<page pageno="14" picjustify="right">
		<para>Yangeyange alikuwa na macho makali mno. Yalimsaidia kumuona samaki akiwa chini ya ziwa. Mara hii, alikuwa hatafuti samaki.</para>
		<para>Haikuchukua muda kabla hajagundua kitu kinachong’aa chini ya ziwa. Akaizamua sarafu kwa mdomo wake.</para>
	</page>
	<page pageno="15">
		<para>Luca hakuweza kuamini. “Ah, Yangeyange! Wewe ni hodari sana, umeiona sarafu yangu. Asante!” Luca aliruka juu na chini kwa furaha pembezoni mwa ziwa.</para>
	</page>
	<page pageno="16">
		<para>“Sijui nikushukuru namna gani,” Luca alisema.</para>
		<para>Yangeyange alikunjua mbawa zake kubwa nyeupe na kumkumbatia. “Huna haja ya kunishukuru,” alisema. “Huo ndio urafiki hasa.”</para>
	</page>
</book>
