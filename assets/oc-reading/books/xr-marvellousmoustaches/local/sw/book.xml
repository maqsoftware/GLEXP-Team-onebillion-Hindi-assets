<?xml version="1.0" encoding="UTF-8"?>
<book id="xr-marvellousmoustachesSW" indent="N" lineheight="1.5" paraheight="1.33" fontsize="42" changetoken="20180712.172925048">
	<page pageno="0">
		<para>Sharubu za ajabu</para>
	</page>
	<page pageno="1">
		<para>Anu anampenda baba yake. Anapenda vichekesho vyake na makumbatio yake. Lakini zaidi ya yote hayo, anapenda sharubu za baba yake!</para>
	</page>
	<page pageno="2" picjustify="left">
		<para>Anu anadhani sharubu za baba yake ni za ajabu mno. Humsaidia kuzipunguza wakati wa asubuhi.</para>
		<para>“Kushoto kidogo,” anasema Anu. “Kidogo upande wa kulia.”</para>
	</page>
	<page pageno="3" picjustify="left">
		<para>Anu anapenda kuchora.</para>
		<para>Wakati mwengine huchora picha za baba yake. Hupenda sana kuchora sharubu zake za ajabu! Ni nyembamba na safi.</para>
	</page>
	<page pageno="4" picjustify="left">
		<para>Wakati mwengine, Anu huchora baba akiendesha farasi. Huchora kilemba kichwani mwake.</para>
		<para>Humfanya aonekane mtanashati sana! </para>
	</page>
	<page pageno="5" picjustify="left">
		<para>Anu anawazia kuwa picha yake itakuwa hai. Kuna baba yake juu ya farasi! Anu angependa kuendesha farasi kama hivi. Na angependa kuwa na sharubu pia!</para>
	</page>
	<page pageno="6" picjustify="left">
		<para>Wakati mwengine, Anu huchora picha ya baba yake akiwa amevaa joho na kofia. Anamchora akiwa amevaa miwani meusi. Na bila shaka, humchora akiwa na sharubu zake za ajabu.</para>
	</page>
	<page pageno="7" picjustify="right">
		<para>Anu anadhani baba yake angekuwa mpelelezi. Anamdhania kuwa anatembea jijini. Anavuta vuta sharubu zake. Ametoka kuwatafuta na kushika wezi kizani.</para>
	</page>
	<page pageno="8" picjustify="right">
		<para>Mjomba wake Anu pia ana sharubu. Sharubu zake ni kubwa na zinazopinda mwishoni mwake. Sharubu zake hupanda juu na kushuka chini akicheza tenisi.</para>
	</page>
	<page pageno="9" picjustify="right">
		<para>Wakati mwengine, Anu humchora mjomba wake. Humchora akicheza tenisi. Ana furaha sana akicheza. Anu anapenda kuchora sharubu zake za ajabu!</para>
	</page>
	<page pageno="10" picjustify="right">
		<para>Babu yake Anu ana sharubu za ajabu zaidi kuliko wote. Sharubu zake ni nyeupe na laini. Ni kama kiwingu kidogo kilicho juu ya mdomo wake.</para>
	</page>
	<page pageno="11" picjustify="left">
		<para>Wakati mwengine, Anu humchora babu yake. Hubadili rangi ya sharubu zake. Hazifanyi nyeupe kamwe. Huzichora kwa rangi ya manjano, nyekundu au buluu.</para>
	</page>
	<page pageno="12" picjustify="left">
		<para>Anapooga, Anu hujisugua sabuni vizuri. Hufanya mabofu mengi.</para>
		<para>Hujitengenezea sharubu zake mwenyewe!</para>
	</page>
</book>
