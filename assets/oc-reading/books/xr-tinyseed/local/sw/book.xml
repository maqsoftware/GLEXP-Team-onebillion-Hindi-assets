<?xml version="1.0" encoding="UTF-8"?>
<book id="xr-tinyseedSW" indent="N" lineheight="1.5" paraheight="1.33" fontsize="42" changetoken="20180509.154103975">
	<page pageno="0">
		<para>Mbegu ndogo</para>
	</page>
	<page pageno="1">
		<para>Hapo kale alikuwepo msichana aliyeitwa Wangari. Aliishi katika kijiji kidogo karibu na Mlima Kenya.</para>
	</page>
	<page pageno="2" picjustify="right">
		<para>Wangari alipenda kukaa nje. Alikuwa akishughulikia shamba la familia. Alipanda mbegu ndogo ndogo ardhini na aliangalia jinsi matunda na mboga mboga yanavyoota na kukua.</para>
	</page>
	<page pageno="3" picjustify="right">
		<para>Wangari hukaa nje mpaka kiza kinapoingia. Alijua njia zote za kupita mashambani. Alijua pa kukatisha na kuvuka mto. Alipendelea kutembea usiku.</para>
	</page>
	<page pageno="4" picjustify="right">
		<para>Wangari alipenda kujifunza pia. Alipokuwa na miaka saba, alianza kwenda shule na kaka yake. Kila siku walitembea pamoja kwenda shuleni.</para>
	</page>
	<page pageno="5" picjustify="right">
		<para>Shuleni, Wangari alijifunza kuhusu ulimwengu. Alisoma vitabu vingi. Alikuwa mwanafunzi hodari sana na alialikwa kwenda kusoma Marekani.</para>
	</page>
	<page pageno="6" picjustify="left">
		<para>Alipokuwa chuo kikuu Marekani, Wangari alisoma kuhusu mimea. Alijifunza zaidi kuhusu jinsi mbegu zinavyoota na kukua. Alisoma njia zinazoonyesha kwa nini miti ni muhimu duniani.</para>
	</page>
	<page pageno="7" picjustify="left">
		<para>Wangari alisoma Marekani kwa miaka kadhaa. Alisoma kwa bidii kuhusu mazingira. Lakini hakusahau nyumbani kwao Afrika.</para>
	</page>
	<page pageno="8" picjustify="right">
		<para>Wangari aliporejea Kenya, miti kadhaa ilikuwa imekatwa kwa ajili ya kupata sehemu za kulima. Hakukuwa na kuni za kupikia na watu walikuwa masikini sana.</para>
	</page>
	<page pageno="9" picjustify="right">
		<para>Wangari alijua nini afanye. Aliwafundisha wanawake wengi jinsi ya kupanda miti. Wanawake waliuza miti na walizitumia pesa kwa kusaidia familia zao.</para>
	</page>
	<page pageno="10">
		<para>Baada ya muda, miti ya Wangari ilikua na kufanya msitu. Mito ilianza kutiririka tena. Ujumbe wa Wangari ulienea Afrika nzima.</para>
	</page>
	<page pageno="11" picjustify="left">
		<para>Muda si mrefu watu kutoka kote duniani walifahamu kuhusu kazi za Wangari Maathai. Alitunukiwa Tuzo ya Amani ya Nobel.</para>
	</page>
	<page pageno="12">
		<para>Wangari alifariki mwaka 2011, lakini kazi zake zinaendelea kuishi hadi leo. Popote ukiona mti madhubuti mzuri, basi mkumbuke Wangari Maathai.</para>
	</page>
</book>
