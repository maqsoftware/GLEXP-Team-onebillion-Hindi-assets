<?xml version="1.0" encoding="UTF-8"?>
<book id="xr-foxandroosterSW" indent="N" lineheight="1.5" paraheight="1.33" fontsize="42" changetoken="20180704.092713137">
	<page pageno="0">
		<para>Mbweha na Jogoo</para>
	</page>
	<page pageno="1">
		<para>Hapo zamani za kale, wanyama wote waliishi pamoja kama marafiki. Hapo Mbweha akaja na wazo. “Tunahitaji kuwa na mfalme au malkia,” alisema.</para>
	</page>
	<page pageno="2">
		<para>Wanyama wengine walilipenda wazo hili.</para>
		<para>“Sawa kabisa!” waliitikia. “Lakini tumchague nani?”</para>
	</page>
	<page pageno="3" picjustify="left">
		<para>Jogoo alikuwa wa kwanza kusema. “Mimi ndio niwe mfalme!” alisema kwa sauti. </para>
		<para>Wanyama wengine wakacheka kwa sauti. Hawakuona sifa yoyote ya ufalme kwa Jogoo.</para>
	</page>
	<page pageno="4" picjustify="right">
		<para>“Mfalme lazima aogopewe kama moto,” Jogoo alijitetea. Kisha akaonyesha undu wake ulio kichwani. “Undu wangu umeumbwa kwa moto!” </para>
	</page>
	<page pageno="5" picjustify="left">
		<para>Wanyama waliuangalia undu wa Jogoo. Wakaogopa sana kuushika kwa sababu utawaunguza.</para>
		<para>Wakakubali kwamba Jogoo awe mfalme wao.</para>
	</page>
	<page pageno="6" picjustify="right">
		<para>Siku iliyofuata, kukawa na kimbunga kikubwa chenye radi. Mvua ikadondoka kutoka angani, upepo wa barafu ukavuma. Wanyama walipata baridi na wakaroa.</para>
	</page>
	<page pageno="7">
		<para>Sungura alikuwa anatetemeka. “Ingekuwa kuna kitu cha kutusaidia kupata ujoto joto na ukavu,” alisema.</para>
	</page>
	<page pageno="8" picjustify="right">
		<para>“Ninajua cha kufanya!” Kima alisema. “Tunaweza kuwasha moto kwa kutumia undu mkali ulio juu ya kichwa cha Jogoo. Huo utatupa ujoto joto.”</para>
	</page>
	<page pageno="9">
		<para>Wanyama wakamtuma Mbweha aende ndani kabisa ya msitu kumtafuta Mfalme Jogoo.</para>
	</page>
	<page pageno="10">
		<para>Hatimaye, Mbweha alimkuta Jogoo akiwa amelala fofofo! Hakutaka kumuamsha. Lakini alipata wazo.</para>
	</page>
	<page pageno="11">
		<para>Mbweha alikusanya majani makavu. Akayashikilia kwenye ule undu wa Jogoo. </para>
		<para>Majani hayakuwaka moto.</para>
	</page>
	<page pageno="12" picjustify="right">
		<para>“AMKA, Mfalme Jogoo!” Mbweha alisema kwa hasira.</para>
		<para>“Ulidanganya! Undu wako haukuumbwa kwa moto!”</para>
	</page>
	<page pageno="13">
		<para>“Samahani, Mbweha” alisema Jogoo. “Nilikuwa nataka kuwa mfalme tu!”</para>
	</page>
	<page pageno="14" picjustify="left">
		<para>Mbweha alimlazimisha Jogoo awaambie ukweli wanyama wengine. Wanyama wote walikasirika sana. </para>
		<para>Na hadi leo, hakuna mnyama anayewaogopa majogoo.</para>
	</page>
</book>
