<?xml version="1.0" encoding="UTF-8"?>
<book id="xr-queenofthebirdsSW" indent="N" lineheight="1.5" paraheight="1.33" fontsize="42" changetoken="20180523.092335322">
	<page pageno="0">
		<para>Malkia wa ndege</para>
	</page>
	<page pageno="1">
		<para>Hapo zamani za kale, ndege waliitisha kikao. Walitaka kiongozi. Lakini ni ndege gani atakuwa mfalme au malkia bora?</para>
	</page>
	<page pageno="2" picjustify="left">
		<para>“Vipi kuhusu Mbuni?” alisema ndege mmoja. “Yeye ni mkubwa kuliko wote.”</para>
		<para>“Nafikiri Mwewe awe malkia,” alisema ndege mwengine. “Yeye ni hodari zaidi.”</para>
	</page>
	<page pageno="3" picjustify="left">
		<para>“Mimi niwe mfalme,” alisema Tausi. “Mimi ni mzuri kuliko wote.”</para>
		<para>“Hapana, mimi niwe malkia,” alisema Kihodi. “Nina macho makubwa kuliko wote.”</para>
	</page>
	<page pageno="4" picjustify="left">
		<para>Ndege wote wakaanza kubishana. Kisha ndege mmoja akapata wazo. </para>
		<para>“Ndege wanaoweza kuruka juu zaidi lazima wawe ndio mfalme na malkia.”</para>
		<para>Kila mmoja akakubali.</para>
	</page>
	<page pageno="5" picjustify="left">
		<para>Mwewe akaruka kwa siku nzima. Akaruka juu ya sehemu kubwa ya bahari. </para>
		<para>“Nitakuwa malkia!” alijisemea.</para>
	</page>
	<page pageno="6" picjustify="left">
		<para>Lakini Mwewe hakushinda. Bata Maji aliruka kwa siku mbili. Aliruka juu ya milima mirefu zaidi duniani.</para>
		<para>Alikuwa na uhakika atakuwa mfalme. </para>
	</page>
	<page pageno="7" picjustify="left">
		<para>Lakini Bata Maji hakushinda pia. Tai aliruka kwa siku tatu nzima. Aliruka juu sana karibu na jua.</para>
		<para>“Nimeruka juu mno kuliko wote!” alisema. “Mimi ni mfalme!”</para>
	</page>
	<page pageno="8" picjustify="right">
		<para>Lakini kisha, ndege mwengine aliruka juu zaidi kuliko Tai. Hakuna aliyeweza kuamini macho yake.</para>
		<para>“Mimi ndio niliyeruka juu zaidi,” alisema Mnana.</para>
	</page>
	<page pageno="9" picjustify="left">
		<para>“Umefikaje kote huko na mbawa zako ndogo?” Tai alihoji. </para>
		<para>“Nimejificha chini ya mbawa zako,” alicheka Mnana. “Na sasa mimi ndio malkia.” </para>
	</page>
	<page pageno="10" picjustify="left">
		<para>Ndege wengine walikasirika sana. Hawakupenda kufanyiwa ujanja. Walimkaripia sana Mnana. Wakatishia kumnyonyoa mbawa zake.</para>
	</page>
	<page pageno="11">
		<para>Mnana akajificha kwenye pango. “Mwangalie Mnana kwa macho yako makubwa,” ndege walimwambia Kihodi. “Usimwache akakimbia.”</para>
	</page>
	<page pageno="12" picjustify="left">
		<para>Lakini jua lilikuwa kali kidogo na mara Kihodi alilala. Mnana alimsikia Kihodi akikoroma na akaondoka.</para>
		<para>Hakuna aliyemuona.</para>
	</page>
	<page pageno="13" picjustify="left">
		<para>Mnana aliruka mbali mno na ndege walikubali kwamba hawahitaji kiongozi kabisa. </para>
		<para>Lakini kwenye moyo wake, daima Mnana atajua kuwa yeye ni malkia wa ndege. </para>
	</page>
	<page pageno="14" picjustify="left">
		<para>Kama ilivyo kwa Kihodi, alikasirishwa sana na kitendo cha kumuachia Mnana kutoroka na ndio hadi leo yeye hutoka usiku tu!</para>
	</page>
</book>
