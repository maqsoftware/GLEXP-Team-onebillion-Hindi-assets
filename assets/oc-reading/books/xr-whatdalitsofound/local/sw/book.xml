<?xml version="1.0" encoding="UTF-8"?>
<book id="xr-whatdalitsofoundSW" indent="N" lineheight="1.5" paraheight="1.33" fontsize="32" changetoken="20170925.091653730">
	<page pageno="0">
		<para>Alichookota Baraka</para>
	</page>
	<page pageno="1">
		<para>Masomo yalikuwa yameisha siku ile.</para>
		<para>Baraka alikuwa anatembea kurudi nyumbani, akiwa mchovu.</para>
		<para>Akawa anapigapiga mawe kwa miguu.</para>
	</page>
	<page pageno="2">
		<para>Ghafla, aliona kipande cha karatasi pale chini.</para>
		<para>Eeh! Ilikuwa pesa!</para>
	</page>
	<page pageno="3">
		<para>Baraka aliangalia huku na huko. Hapakuwa na yeyote pale njiani.</para>
		<para>Hakuna aliyekuwa anaangalia.</para>
		<para>Aliiweka pesa mfukoni.</para>
	</page>
	<page pageno="4">
		<para>Aliwaza vitu vyote ambavyo angeweza kununua. Kitafunwa kitamu? Simu ya mkononi? Baiskeli? Alitabasamu na akatembea haraka haraka.</para>
	</page>
	<page pageno="5">
		<para>Alipofika nyumbani, alimwonyesha Rehema ile pesa.</para>
		<para>“Jamani”, alisema Rehema. “Lakini huwezi kukaa nayo. Sio ya kwako. Lazima tumtafute mwenyewe.”</para>
	</page>
	<page pageno="6">
		<para>Watoto walikwenda hadi mahali ambapo Baraka aliokota pesa. Sasa palikuwa na watu kila mahali. Walikuwa wanatafuta kitu.</para>
	</page>
	<page pageno="7">
		<para>Wakamuona Sara.</para>
		<para>“Hujambo Sara. Unatafuta nini?” aliuliza Rehema.</para>
		<para>“Mzee Mwenda amepoteza pesa yake”, alisema Sara. “Amekasirika sana.”</para>
	</page>
	<page pageno="8">
		<para>Watoto walimwendea Bwana Mwenda.</para>
		<para>“Je, pesa hii ni yako, Mzee Mwenda?” aliuliza Rehema.</para>
		<para>Aliishikilia pesa.</para>
	</page>
	<page pageno="9">
		<para>Mzee Mwenda aliinyakua pesa. “Mmeiiba. Nyinyi ni watoto wabaya.”</para>
		<para>“Hapana. Niliokota,” alisema Baraka. Kisha watoto waligeuka na kukimbia.</para>
	</page>
	<page pageno="10">
		<para>Siku iliyofuata, watoto walimuona mtu akiendesha baiskeli barabarani.</para>
		<para>“Ah, jamani! Ni Mzee Mwenda,” alisema Baraka. “Nimeshapata matatizo.”</para>
	</page>
	<page pageno="11">
		<para>Lakini Mzee Mwenda alikuwa anatabasamu. “Asanteni kwa kunipa pesa yangu,” alisema. “Nyinyi ni watoto wazuri. Nimewaleteeni zawadi.”</para>
	</page>
	<page pageno="12">
		<para>Alimkabidhi Rehema boksi. Akalifungua.</para>
		<para>“Ah! Kishada!” walisema watoto. “Asante, Bwana Mwenda.”</para>
		<para>Sasa kila mmoja alikuwa anatabasamu.</para>
	</page>
</book>
