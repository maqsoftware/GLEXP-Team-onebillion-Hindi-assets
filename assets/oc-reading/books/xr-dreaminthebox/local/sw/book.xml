<?xml version="1.0" encoding="UTF-8"?>
<book id="xr-dreamintheboxSW" indent="N" lineheight="1.5" paraheight="1.33" fontsize="42" changetoken="20180510.094630105">
	<page pageno="0">
		<para>Ndoto ndani ya boksi</para>
	</page>
	<page pageno="1">
		<para>Nilikuwa na ndoto. Ilikuwa ndoto ndogo na ya kipuuzi. Nikaitia kwenye boksi na kisha nikaificha, mahala ambapo hakuna yeyote angeiona.</para>
	</page>
	<page pageno="2">
		<para>Ndoto yangu ikawa haipo machoni, lakini ikabaki ndani ya akili yangu. Sikuweza kujizuia kuiwaza!</para>
	</page>
	<page pageno="3">
		<para>Niliwaza sana kuhusu ndoto yangu. Labda siku moja itakuwa kweli. Nilipanga, nikawaza na nikazidi kuota tena na tena.</para>
	</page>
	<page pageno="4">
		<para>Kadiri nilivyowaza, ndoto yangu ilizidi kuwa kubwa. Ikawa kubwa mno kuweza kutosha kwenye boksi. Ikabidi niitoe nje ili ikue zaidi.</para>
	</page>
	<page pageno="5" picjustify="right">
		<para>Mara, ndoto yangu ikawa kubwa zaidi kuliko nyumba yangu. Na jambo hilo hutokea sana kwa mambo ya ndoto ndoto.</para>
		<para>Ilisisimua mno kuiona ikikua!</para>
	</page>
	<page pageno="6" picjustify="left">
		<para>Ikabidi nitoke na ndoto yangu nje ili ipate hewa. Lakini ilikuwa mara ya kwanza kuitoa nje ndoto yangu hii. Nilikuwa na hofu. Sasa rafiki zangu wote waliweza kuiona.</para>
	</page>
	<page pageno="7">
		<para>Kila mtu aliipenda ndoto yangu! Kila mmoja alitaka awe na kama hii. “Tunaweza kuipata wapi ndoto kama yako?” waliuliza.</para>
	</page>
	<page pageno="8" picjustify="right">
		<para>“Hamwezi kuwa na ndoto kama yangu,” nilisema. “Lakini mnaweza kuwa na ndoto yenu wenyewe. Jaribuni muone!”</para>
	</page>
	<page pageno="9">
		<para>Hapo rafiki zangu wakaanza kuwa na ndoto zao. Ndoto zao zote zilikuwa tofauti. Waliota kuwa wasanii, maafisa wa polisi na madaktari.</para>
	</page>
	<page pageno="10" picjustify="right">
		<para>“Msiziweke ndoto zenu ndani ya boksi kama mimi,” niliwaambia. “Ziwacheni ndoto zenu ziwe huru kila mtu aone. Hamwezi kujua, zinaweza kuwa kweli!”</para>
	</page>
	<page pageno="11">
		<para>Na kwa kuwathibitishia tu, nilienda angani kwa ndoto yangu mwenyewe. Niliruka kwa kutumia roketi yangu. Hakuna anayeweza kunizuia sasa!</para>
	</page>
	<page pageno="12">
		<para>Niliruka juu, juu, juu zaidi kuliko nilivyofikiria. Ukiwa na ndoto tu, unaweza ukafika popote!</para>
	</page>
</book>
