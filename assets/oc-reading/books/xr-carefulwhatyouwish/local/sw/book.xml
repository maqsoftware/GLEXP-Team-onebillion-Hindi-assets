<?xml version="1.0" encoding="UTF-8"?>
<book id="xr-carefulwhatyouwishSW" indent="N" lineheight="1.5" paraheight="1.33" fontsize="42" changetoken="20180510.103043064">
	<page pageno="0">
		<para>Tahadhari na unachokiomba</para>
	</page>
	<page pageno="1">
		<para>Hapo kale alikuwepo malaika anayeitwa Adea. Ikitokezea mtu akifanya maombi, Adea alifanya ombi hilo kuwa la kweli.</para>
	</page>
	<page pageno="2" picjustify="right">
		<para>Watu waliomba kila aina ya jambo.</para>
		<para>“Natamani ningekuwa na upinde wangu mwenyewe,” Ramia alisema. Hakujua kuwa Adea alikuwa anasikiliza.</para>
	</page>
	<page pageno="3" picjustify="left">
		<para>Adea alifanyia kazi ombi lile. Akatengeneza herini za rangi ya upinde na kuziweka chini ya mto wa Ramia. “Ombi langu limekuwa kweli!” alicheka Ramia.</para>
	</page>
	<page pageno="4" picjustify="left">
		<para>Usiku mmoja, Ramia alikuwa nje kwenye bustani. “Natamani ningekuwa na nyota zote zinazokaa angani,” alisema.</para>
		<para>Adea alikuwa anasikiliza. Alianza kazi.</para>
	</page>
	<page pageno="5" picjustify="left">
		<para>Kulikuwa na nyota maelfu kwa maelfu. Nyingi mno kwa binti mdogo kama yule. </para>
		<para>Lakini Adea alikwenda angani. Daima aliyatekeleza maombi kuwa kweli. </para>
	</page>
	<page pageno="6" picjustify="left">
		<para>Alipokwisha kuzikusanya nyota zote, Adea akazigeuza kuwa herini.</para>
		<para>Herini zilimeremeta mwanga wa nyota zote zinazokaa angani.</para>
	</page>
	<page pageno="7" picjustify="right">
		<para>Adea aliweka herini chini ya mto wa Ramia. Alichoka kukusanya nyota, lakini alijicheka. Alipenda sana kutimiza maombi ya watu kuwa kweli!</para>
	</page>
	<page pageno="8" picjustify="right">
		<para>Wakati wa usiku, Ramia aliamka. Alizigundua herini.  </para>
		<para>“Nyota!” alicheka. “Ombi jengine limekuwa la kweli!”</para>
	</page>
	<page pageno="9" picjustify="right">
		<para>Kisha Ramia alichungulia dirishani. Mwezi ulikuwa unang’aa. Lakini kulikuwa na kitu cha ajabu angani.</para>
		<para>Hakukuwa na nyota!</para>
	</page>
	<page pageno="10" picjustify="left">
		<para>“Ah!” Ramia aliita. “Nyota ni za anga. Natamani zirejee kule kule.”</para>
		<para>Akazivua herini zake na kuzitupa angani.</para>
	</page>
	<page pageno="11" picjustify="left">
		<para>Malaika Adea alizidaka herini za Ramia. Akazigeuza kuwa nyota tena.</para>
		<para>Akakimbilia angani na kuiweka kila nyota mahala pake.</para>
	</page>
	<page pageno="12" picjustify="left">
		<para>“Samahani, nilikuwa mchoyo sana,” Ramia alisema. “Sikupaswa kuomba kupatiwa nyota zote hizo. Siku za usoni, nitakuwa makini na maombi yangu.”</para>
	</page>
	<page pageno="13" picjustify="left">
		<para>Adea alifurahi kusikia haya. Akadondosha vumbi la ajabu kwa Ramia. Sasa Ramia anapotabasamu, kuna mwanga wa nyota machoni mwake.</para>
	</page>
</book>
