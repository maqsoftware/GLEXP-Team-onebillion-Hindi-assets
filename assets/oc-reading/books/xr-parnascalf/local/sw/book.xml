<?xml version="1.0" encoding="UTF-8"?>
<book id="xr-parnascalfSW" indent="N" lineheight="1.5" paraheight="1.33" fontsize="42" changetoken="20180606.160000432">
	<page pageno="0">
		<para>Ndama wa Abi</para>
	</page>
	<page pageno="1">
		<para>Siku moja, baba yake Abi alimuita. “Umeshakuwa sasa kuweza kuwatunza ng’ombe,” baba alisema. “Kama mjomba wako Tarimo.”</para>
	</page>
	<page pageno="2" picjustify="left">
		<para>Siku yake ya kwanza kazini, Abi alijisikia fahari. Aliamka mapema jua lilipochomoza tu.</para>
		<para>Mjomba wake akampa koti la kumkinga na jua na mvua.</para>
	</page>
	<page pageno="3" picjustify="left">
		<para>Tarimo akamchukua Abi mashambani.</para>
		<para>“Baki hapa na ng’ombe,” Tarimo alisema. “Hata kungekuwa na kimbunga, usije ukawaacha hapa peke yao.”</para>
	</page>
	<page pageno="4" picjustify="left">
		<para>Abi aliwaangalia ng’ombe asubuhi yote. Siku ilionekana kuwa ndefu sana. Abi alianza kujisikia kuchoka.</para>
		<para>Alitamani angekuwa na rafiki wa kuongea naye.</para>
	</page>
	<page pageno="5" picjustify="right">
		<para>Baadaye kidogo, kimbunga kikaja. Ng’ombe wakaanza kukimbia nyumbani na Abi alianza kukimbia pia. Alijisikia furaha kwenda zake. Lakini ng’ombe mmoja alikuwa hakimbii.</para>
	</page>
	<page pageno="6" picjustify="left">
		<para>Abi aliyakumbuka maneno ya Tarimo. Akasimama kwenye mti pale ng’ombe alipokuwa amelala.</para>
		<para>Akiwa amesimama pale, ng’ombe alijifungua ndama!</para>
	</page>
	<page pageno="7" picjustify="right">
		<para>Hatimaye, mvua iliisha. Ng’ombe wengine wote walikuwa wanaelekea nyumbani. Lakini Abi alibakia na mama wa ndama na ndama wake.</para>
	</page>
	<page pageno="8" picjustify="right">
		<para>Ndama alikuwa mdogo mdogo. Abi alimchukua na kumshikilia. Alikuwa wa joto joto na mwenye upendo. Akamkumbatia vizuri.</para>
	</page>
	<page pageno="9" picjustify="right">
		<para>Anga ilipokuwa safi, Tarimo alikuja.</para>
		<para>“Vizuri sana Abi,” alisema. “Umewashughulikia ng’ombe vizuri! Lete. Nitambeba huyu ndama kwenda nyumbani.”</para>
	</page>
	<page pageno="10" picjustify="left">
		<para>Tarimo alimchukua ndama na kurudi naye kijijini. Abi alimfuata pamoja na mama ng’ombe. Akawa amemuwekea mkono ubavuni mwake.</para>
	</page>
	<page pageno="11" picjustify="left">
		<para>Kule kijijini, kila mmoja alifurahi kumuona Abi.</para>
		<para>“Tuliogopa sana,” walisema. “Ng’ombe walirejea nyumbani bila wewe.”</para>
	</page>
	<page pageno="12" picjustify="left">
		<para>Baba alipomuona Abi, alifurahi sana. “Siku yako ya kwanza kazini imekuwa ya mafanikio,” alisema.</para>
		<para>Na akampa Abi ndama mpya.</para>
	</page>
	<page pageno="13" picjustify="left">
		<para>Kutoka hapo tena, Abi aliwachunga ng’ombe kila siku. Alimshughulikia ndama wake na alimwangalia akikua.</para>
		<para>Hakujisikia uchovu tena kamwe!</para>
	</page>
</book>
