<?xml version="1.0" encoding="UTF-8"?>
<book id="xr-elephantstrunkSW" indent="N" lineheight="1.5" paraheight="1.33" fontsize="42" changetoken="20180103.094243489">
	<page pageno="0">
		<para>Mkonga wa Tembo</para>
	</page>
	<page pageno="1">
		<para>Hapo zamani za kale, kulikuwa na tembo mdogo mdadisi. Alitaka kujua kila kitu.</para>
	</page>
	<page pageno="2" picjustify="left">
		<para>“Kwa nini una shingo ndefu?” alimuuliza twiga.</para>
		<para>“Ili niweze kufikia vilele vya miti,” alijibu.</para>
	</page>
	<page pageno="3" picjustify="left">
		<para>“Kwa nini upembe wako ni mkali?” tembo mdogo alimuuliza kifaru.</para>
		<para>“Ili niweze kuilinda familia yangu na hatari,” alijibu.</para>
	</page>
	<page pageno="4" picjustify="left">
		<para>“Mamba hula nini kwa chakula chao cha jioni?” aliuliza tembo mdogo.</para>
		<para>Lakini mamba hakujibu. Alitabasamu na akaenda zake.</para>
	</page>
	<page pageno="5" picjustify="right">
		<para>“Nitakuonyesha anachokula mamba,” alisema kunguru. “Nifuate mtoni.”</para>
		<para>Tembo mdogo alikuwa na hamu ya kujua na alimfuata kunguru.</para>
	</page>
	<page pageno="6">
		<para>Tembo mdogo alimfuata kunguru mbali na nyumbani. Kwa nini wao walikuwa wanakwenda mtoni?</para>
	</page>
	<page pageno="7" picjustify="right">
		<para>Walipofika mtoni, kunguru akaondoka.</para>
		<para>“Kila la heri!” alicheka kwa dharau.   </para>
		<para>Mamba alikuwa amejificha majini. Tembo mdogo akampungia mkono kumsalimia.</para>
	</page>
	<page pageno="8" picjustify="right">
		<para>“Unataka nini?” mamba aliuliza.</para>
		<para>“Nataka kujua unachokula,” alisema tembo mdogo.</para>
		<para>“Njoo karibu,” mamba alisema.</para>
	</page>
	<page pageno="9" picjustify="right">
		<para>Tembo mdogo akainama karibu na maji.</para>
		<para>Ng’ata!</para>
		<para>Mamba aliushika mkonga wa tembo kwa meno yake.</para>
	</page>
	<page pageno="10" picjustify="right">
		<para>“Ah!” Tembo mdogo alipiga kelele. “Mkonga wangu!”</para>
		<para>Akajivuta kwa miguu yake yenye nguvu. Akajivuta na kujivuta. Lakini mamba hakumwachia.</para>
	</page>
	<page pageno="11">
		<para>Hatimaye! Tembo mdogo alikuwa huru.</para>
		<para>Akauangalia mkonga wake.</para>
		<para>Ulifika mpaka chini!</para>
	</page>
	<page pageno="12" picjustify="left">
		<para>Tembo mdogo punde tu aligundua kwa kiasi gani mkonga wake mrefu ulikuwa muhimu!</para>
		<para>Na hadi leo, tembo wana mikonga mirefu.</para>
	</page>
</book>
