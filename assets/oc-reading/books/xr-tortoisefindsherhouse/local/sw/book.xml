<?xml version="1.0" encoding="UTF-8"?>
<book id="xr-tortoisefindsherhouseSW" indent="N" lineheight="1.5" paraheight="1.33" fontsize="42" changetoken="20171025.171855753">
	<page pageno="0">
		<para>Kobe apata nyumba yake</para>
	</page>
	<page pageno="1">
		<para>Kobe alikuwa akitafuta kitu.</para>
		<para>Alikitafuta masafa marefu. Alipekua majani chini ya miguu yake.</para>
	</page>
	<page pageno="2" picjustify="left">
		<para>“Unatafuta nini?” Konokono aliuliza.</para>
		<para>“Natafuta nyumba yangu,” Kobe alijibu. “Umeiona?”</para>
	</page>
	<page pageno="3" picjustify="left">
		<para>“Hapana, sijaiona nyumba yako. Lakini nitakusaidia kuitafuta!” Konokono alitembea juu ya gamba la Kobe.</para>
		<para>Pamoja walitafuta, lakini hawakuona nyumba popote.</para>
	</page>
	<page pageno="4">
		<para>“Mnatafuta nini?” Shoro aliwauliza.</para>
		<para>“Umeiona nyumba ya Kobe?” Konokono aliuliza.</para>
	</page>
	<page pageno="5" picjustify="left">
		<para>“Sijaiona nyumba. Lakini nitafurahi kukusaidia kuitafuta!” Shoro aliruka mawinguni.</para>
		<para>“Siwezi kuendelea!” Kobe aliita.</para>
	</page>
	<page pageno="6" picjustify="left">
		<para>Shoro alishuka. Akatua nyuma ya Konokono, juu ya gamba la Kobe.</para>
		<para>Kobe alitembea pole pole kutafuta, lakini bado hakukuwa na dalili ya nyumba.</para>
	</page>
	<page pageno="7">
		<para>Panya naye pia alikuwa hajaiona nyumba ya Kobe.</para>
		<para>Alipanda juu ya gamba la Kobe.</para>
	</page>
	<page pageno="8">
		<para>Upepo ulianza kuvuma. Ulipeperusha majani kutoka ardhini na kuyazingira kwa Kobe na rafiki zake.</para>
	</page>
	<page pageno="9" picjustify="left">
		<para>Mawingu yaligeuka kuwa kiza. “Oh, iko wapi nyumba yangu?” alisema Kobe.</para>
		<para>Umwesa uliwaka milimani.</para>
		<para>Manyunyu manyunyu mvua ilianza kunyesha.</para>
	</page>
	<page pageno="10">
		<para>Upepo ulipiga na ukawapeperusha Shoro na Panya hewani.</para>
		<para>Kofi la radi lilipiga katika bonde.</para>
	</page>
	<page pageno="11">
		<para>“Tobaa!” Kobe alilia. Akajiingiza ndani ya gamba lake kwa hofu.</para>
		<para>Ndani kulikuwa na ujoto joto na kwenye raha.</para>
	</page>
	<page pageno="12" picjustify="left">
		<para>“Ah, hii ndio nyumba yangu!” Kobe alitabasamu. “Njooni mjifiche chini yake!” aliwaambia rafiki zake.</para>
		<para>Hivyo walikaa pamoja na wakasubiri kimbunga kipite.</para>
	</page>
</book>
