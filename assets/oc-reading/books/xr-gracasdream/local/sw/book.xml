<?xml version="1.0" encoding="UTF-8"?>
<book id="xr-gracasdreamSW" indent="N" lineheight="1.5" paraheight="1.33" fontsize="32" changetoken="20180625.120211707">
	<page pageno="0">
		<para>Ndoto ya Graça</para>
	</page>
	<page pageno="1">
		<para>Hapo kale huko Msumbiji, mama mmoja alikuwa na ujauzito wa mtoto wa kike. Mtoto yule aliitwa Graça Simbine. Wakati huo, Msumbiji ilikuwa nchi masikini na hakukuwa na shule nzuri za kwenda kusoma. Mama yake Graça alitamani kumpatia mtoto wake elimu bora.</para>
	</page>
	<page pageno="2">
		<para>Kabla Graça hajazaliwa, baba yake alifariki. Akamwacha mama na watoto watano na mtoto mmoja aliyekuwa bado hajazaliwa. Alitamani mtoto wake mdogo zaidi aende shuleni na apate fursa mpya. Familia nzima ikaazimia kuzifanya ndoto zake kutimia.</para>
	</page>
	<page pageno="3" picjustify="right">
		<para>Wiki chache baada ya baba yake kufariki, Graça alizaliwa. </para>
		<para>Graça alileta furaha kubwa katika familia yake na wanafamilia walitimiza ahadi walizoweka kwa baba yao. </para>
		<para>Graça atapata elimu bora. </para>
	</page>
	<page pageno="4">
		<para>Graça alijitahidi sana shuleni. Alipokuwa msichana mdogo, alipata udhamini wa masomo kuhudhuria shule katika jiji. Graça alianza kufikiri kwamba anataka kuwa mwalimu. Alikuwa anatamani kuwa watoto wote wa Msumbiji wangekwenda shuleni.</para>
	</page>
	<page pageno="5" picjustify="right">
		<para>Graça aliendelea kujituma kwa bidii na alipata tena udhamini. Mara hii ni udhamini kwenda kusoma chuo kikuu huko Ureno. Ilikuwa mbali na nyumbani, lakini alikutana na rafiki wapya, alijifunza lugha mpya na alisoma vitabu vingi.</para>
		<para>Hatimaye akawa mwalimu na alifurahi sana. </para>
	</page>
	<page pageno="6">
		<para>Lakini aliporejea nyumbani, bado kulikuwa na maisha magumu huko Msumbiji na bado nchi ilikuwa inatawaliwa na Ureno. Graça alifanya kazi kwa bidii kama mwalimu na alijiunga na watu wengine ambao pia walikuwa wanapambana kuleta mabadiliko mazuri katika nchi yao. </para>
	</page>
	<page pageno="7">
		<para>Kwa pamoja walitumia elimu yao kuleta mabadiliko nchini Msumbiji. Hatimaye, Msumbiji ilikuwa huru kutawaliwa na watu wake wenyewe. Watu walishangilia na serikali mpya ikachaguliwa.</para>
	</page>
	<page pageno="8" picjustify="left">
		<para>Graça alichaguliwa kuwa Waziri wa Elimu na Utamaduni. Ilikuwa kazi yake kuhakikisha kwamba watoto wote wa Msumbiji walipata elimu bora.</para>
		<para>Ilikuwa kazi yake aliyoitamani, lakini ilikuwa vigumu. Kulikuwa na watoto wengi Msumbiji waliokuwa tayari kujifunza kusoma.</para>
	</page>
	<page pageno="9" picjustify="left">
		<para>Wakati huo huo, rafiki yake Graça aitwaye Samora Machel, alichaguliwa kuwa Raisi. Graça na Samora walipendana na wakaoana. Graça aliamua kubadili jina lake la baba na kujiita Graça Machel. Graça alimsaidia Samora kuwalea watoto wake watano, pamoja na kuwasaidia watoto wa Msumbiji.</para>
	</page>
	<page pageno="10" picjustify="right">
		<para>Graça alitambua kwamba watoto walihitaji elimu kufanikiwa. Aliazimia kuwapatia jambo hilo. Cha kwanza alijitahidi ili wavulana na wasichana waende shule za msingi. </para>
		<para>Alitaka kila mtoto awe na vitabu vya kusoma. </para>
	</page>
	<page pageno="11" picjustify="left">
		<para>Graça na Samora pia walipata watoto wawili wao wenyewe. Waliitwa Josina na Malengani.</para>
		<para>Walikuwa ni familia ya karibu. Walikuwa na ndoto ya kuwaletea maisha bora watu wa Msumbiji.</para>
		<para>Walikuwa na furaha na matumaini.</para>
	</page>
	<page pageno="12" picjustify="left">
		<para>Lakini siku moja mbaya kabisa, Samora alipokuwa njiani akirejea kutoka kwenye mkutano nchini Zambia, ndege aliyokuwa anasafiri nayo ilianguka na kugonga milima. Samora alifariki na Graça alibakia kuwa mjane.</para>
	</page>
	<page pageno="13" picjustify="right">
		<para>Graça aliomboleza kifo cha Samora kwa miaka mingi, lakini alipendana tena na mtu mwengine. Alikutana na Nelson Mandela, ambaye maisha yake yote aliyatumia kuleta uhuru, matumaini na elimu kwa watu wake. Graça na Nelson walioana na kwa pamoja walifanya kazi kuwasaidia watoto wa Afrika.</para>
	</page>
	<page pageno="14">
		<para>Ndoto za Graça zimekuwa kweli. Amekuwa mwalimu. Ameshangilia uhuru wa nchi yake. Aliwawezesha watoto wengi zaidi kupata elimu bora na aliwapa fursa kufanikisha mambo makubwa makubwa pia.</para>
	</page>
</book>
