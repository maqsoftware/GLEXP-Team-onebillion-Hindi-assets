<?xml version="1.0" encoding="UTF-8"?>
<book id="xr-bheemawakeupSW" indent="N" lineheight="1.5" paraheight="1.33" fontsize="42" changetoken="20180216.114338153">
	<page pageno="0">
		<para>Biku, amka!</para>
	</page>
	<page pageno="1">
		<para>Biku ni punda aliyependa kulala. Hakuweza kuamka asubuhi. Siku zote alipata matatizo kwa kuchelewa kuamka.</para>
	</page>
	<page pageno="2">
		<para>Kunguru anayeitwa Kebwe alimshauri Biku abadilike. “Unachelewa kwa kila kitu,” alisema. “Lazima utafute suluhisho la kuamka kwa wakati.”</para>
	</page>
	<page pageno="3" picjustify="left">
		<para>Biku alimuona ng’ombe anayeitwa Gora. “Utanisaidia kuniamsha?” Biku aliuliza.</para>
		<para>Asubuhi Gora alilia bhaa kwa kelele, lakini Biku hakuamka.</para>
	</page>
	<page pageno="4" picjustify="right">
		<para>Baadae, Biku alimuona mbwa anayeitwa Moti. “Utanisaidia kuniamsha?” aliuliza.</para>
		<para>Asubuhi Moti alibweka kwa kelele, lakini Biku hakuamka.</para>
	</page>
	<page pageno="5" picjustify="left">
		<para>Biku alienda kumuona Chema aliye jogoo.</para>
		<para>“Ukiwika asubuhi, kila mmoja huamka. Utanisaidia kuniamsha pia?”</para>
	</page>
	<page pageno="6">
		<para>Asubuhi iliyofuata, Chema alisimama juu ya mgongo wa Biku. Akawika kwa muda mrefu tena kwa kelele lakini Biku hakuamka.</para>
	</page>
	<page pageno="7">
		<para>Biku alirejea kwa Kebwe. “Nimejaribu kila njia, lakini bado tu siwezi kuamka.”</para>
		<para>“Inabidi ujaribu sana,” alisema Kebwe.</para>
	</page>
	<page pageno="8" picjustify="right">
		<para>Asubuhi iliyofuata, nzi alitua kwa Biku. Akavuma na akasugua mbawa zake pamoja na akatekenya pua ya Biku!</para>
	</page>
	<page pageno="9" picjustify="right">
		<para>“Chaa … fya!” Biku ghafla aliamka na kupiga chafya.</para>
		<para>“Duh!” alisema. “Jua ndio kwanza linatoka na nimeamka. Lakini kivipi?”</para>
	</page>
	<page pageno="10">
		<para>“Nilikuamsha!” alisema nzi.</para>
		<para>“Asante!” alisema Biku. “Unaweza kufanya hivyo kila asubuhi?”</para>
	</page>
	<page pageno="11">
		<para>“Bila shaka ninaweza,” alisema nzi.</para>
		<para>Hivyo kila asubuhi kutoka siku ile, nzi alimuamsha Biku. Kebwe alikuwa na furaha. Na Biku pia.</para>
	</page>
</book>
