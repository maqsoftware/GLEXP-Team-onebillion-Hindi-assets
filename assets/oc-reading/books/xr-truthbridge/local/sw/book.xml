<?xml version="1.0" encoding="UTF-8"?>
<book id="xr-truthbridgeSW" indent="N" lineheight="1.5" paraheight="1.33" fontsize="42" changetoken="20180730.120519215">
	<page pageno="0">
		<para>Daraja la ukweli</para>
	</page>
	<page pageno="1">
		<para>Mama Lila aliishi na wajukuu wake watatu, Asia, Elia na Mesi. Alikuwa ndiye anayewalea tangu wakiwa wadogo.</para>
	</page>
	<page pageno="2" picjustify="left">
		<para>Kila asubuhi, Mama Lila na watoto walikwenda mashambani. Ilikuwa kazi ngumu na ya kuchosha. </para>
		<para>Siku moja, Mesi alimwambia Mama Lila, “Sijisikii vizuri.”</para>
	</page>
	<page pageno="3" picjustify="left">
		<para>“Rudi nyumbani basi, mtoto,” Mama Lila alisema. “Pumzika mpaka ujisikie vizuri.”</para>
		<para>Hivyo, Mesi alirejea nyumbani wakati wote wengine wakielekea mashambani.</para>
	</page>
	<page pageno="4" picjustify="left">
		<para>Nyumbani huko, Mesi alijinyoosha kupumzika. Lakini akaona chungu cha nyama kwa chakula cha usiku. Alijua kuwa hakupaswa kula, lakini nyama ilinukia vizuri! Akaila yote!</para>
	</page>
	<page pageno="5" picjustify="left">
		<para>Mesi alikuwa amelala wakati Mama Lila, Asia na Elia waliporejea nyumbani. Walikuwa wamechoka mno na wenye njaa. Mama Lila akatayarisha ugali ili waule na nyama.</para>
	</page>
	<page pageno="6" picjustify="left">
		<para>Lakini Mama Lila alipokwenda kuleta nyama, alipigwa na butwaa.</para>
		<para>Chungu kilikuwa kitupu!</para>
	</page>
	<page pageno="7" picjustify="left">
		<para>Mesi aliamshwa na sauti. “Nani amekula nyama yote?” Mama Lila aliuliza huku akikunja uso. </para>
		<para>Lakini kila mmoja alikataa kwa kusema “Sio mimi.” </para>
	</page>
	<page pageno="8" picjustify="left">
		<para>“Basi itawabidi mtembee kwenye daraja la ukweli,” Mama Lila alisema. Akafunga kamba ng’ambo ya mto yote. “Mkiongopea mtadondoka majini.”</para>
	</page>
	<page pageno="9" picjustify="left">
		<para>Asia alikuwa wa kwanza kukatisha kwenye daraja. Aliinyoosha mikono yake vizuri na kisha akaimba wimbo huku akivuka.</para>
		<para>Akavuka mto salama.</para>
	</page>
	<page pageno="10" picjustify="left">
		<para>Wakati huo huo, Mesi na Elia walianza kubishana.</para>
		<para>“Umeila nyama uliporejea nyumbani!” Mesi alidai.</para>
		<para>“Hapana,” Elia alisema kwa kelele. “Itakuwa wewe!”</para>
	</page>
	<page pageno="11" picjustify="left">
		<para>Mama Lila akamwambia Mesi avuke daraja. Mesi alikuwa mwoga sana. Alipopanda juu ya ile kamba tu, alianza kuyumba. Akateleza na kudondoka majini.</para>
	</page>
	<page pageno="12" picjustify="left">
		<para>“Nisaidieni!” Mesi aliomba.</para>
		<para>“Njoo, Elia,” alisema Mama Lila. “Atakuwa amekosea lakini bado tu huyu ni dada yako.”</para>
	</page>
	<page pageno="13" picjustify="left">
		<para>Wakamvuta Mesi na kumtoa kwenye maji. Alikuwa analia na mwenye woga.</para>
		<para>“Samahani sana,” alilia. “Ni mimi niliyekula nyama. Ilikuwa inavutia sana.”</para>
	</page>
	<page pageno="14">
		<para>“Nimekusamehe,” Mama Lila alisema. “Lakini nataka hili liwe fundisho kwa nyote.” Na tokea siku hiyo, hakuna mtoto aliyeongopea tena.</para>
	</page>
</book>
