<?xml version="1.0" encoding="UTF-8"?>
<book id="xr-cawcawsaurusSW" indent="N" lineheight="1.5" paraheight="1.33" fontsize="32" changetoken="20180614.114523271">
	<page pageno="0">
		<para>Kwakwasa</para>
	</page>
	<page pageno="1">
		<para>Anita alikuwa akila chakula chake cha mchana chini ya mti kunguru alipotua mbele yake. “Kwa, kwa,” alilia Kunguru, kwa huzuni. Chozi moja likadondoka ardhini.</para>
		<para>“Wewe masikini. Una tatizo gani?” Anita aliuliza.</para>
	</page>
	<page pageno="2">
		<para>Kunguru hakumjibu Anita. Alikaa pale akimtazama kwa muda. Kisha, akaondoka kwa ghafla na kukinyakua chakula mkononi mwake na kutoroka kupitia juu ya ukuta.</para>
	</page>
	<page pageno="3">
		<para>“Wewe! Hicho ni chakula changu cha mchana!” Anita aliita kwa sauti.</para>
		<para>Aliruka ukuta na kuanza kumkimbiza yule kunguru. Kunguru aliweza kukila chakula kile akiwa angani!</para>
		<para>“Nitakukamata tu!” Anita alisema.</para>
	</page>
	<page pageno="4">
		<para>“Kwaa, kwaa!” alisema kunguru. Kisha kitu cha ajabu kikatokea. Ndege alikua mkubwa na mkubwa zaidi. Mkia wake ukawa mdogo sana na mbawa zake zikarudi kuwa ndogo.</para>
		<para>“Je, niliwahi kuwazia haya?” Anita alijiuliza. Lakini ndege kwa hakika alionekana tofauti mno!</para>
	</page>
	<page pageno="5" picjustify="left">
		<para>Kunguru alianza kuyumba yumba hewani. Mbawa zake zilikuwa ndogo mno. </para>
		<para>Na ghafla akadondoka kutoka angani, huku Salim akipita na baisikeli.</para>
		<para>“Kuwa mwangalifu!” Anita aliita.</para>
		<para>“Ha?” Salim alishangaa.</para>
	</page>
	<page pageno="6" picjustify="left">
		<para>Kabang! Yule kunguru alidondoka akamwangukia Salim kichwani.</para>
		<para>“Kwa, kwa!” alilia na kisha akamng’ata Salim vibaya.</para>
		<para>“Yalaa!” Salim alisema, huku akijikuna mkono wake.</para>
	</page>
	<page pageno="7" picjustify="left">
		<para>“Tulia, kunguru mdogo!” Anita alipiga mayowe.</para>
		<para>“Yule si kunguru mdogo!” Salim alisema. “Anaonekana kama dinosa!”</para>
		<para>“Kwaa, kwaa!” alilia kungurudinosa, huku mbawa zake zikidondoka ardhini.</para>
	</page>
	<page pageno="8" picjustify="right">
		<para>Kiumbe kilikuwa kikubwa mno! Kikaanza kutembea kwa miguu yake ya nyuma.</para>
		<para>“Nafikiri anaelekea sokoni,” Salim alisema.</para>
		<para>“Inabidi tumzuie!” Anita alisema. “Itakuwaje ikiwa atawang’ata watu wengine zaidi?”</para>
	</page>
	<page pageno="9">
		<para>Salim alikuwa sahihi. Huko sokoni, kungurudinosa alifanya fujo kubwa! Alivunja vibanda vyote na hata aliwashambulia watu. “Yule pale shangazi yangu,” Salim alisema, huku akionyesha kule sokoni. “Atajua cha kufanya!”</para>
	</page>
	<page pageno="10" picjustify="left">
		<para>Shangazi yake Salim alikuwa profesa hodari.</para>
		<para>“Hiki ni kiumbe gani?” Anita aliuliza.</para>
		<para>“Sina uhakika,” alisema shangazi profesa. “Ukiweza kumkamata, nitajua tu.”</para>
	</page>
	<page pageno="11">
		<para>“Nitamkamata!” Anita aliahidi. Na bado alikuwa na hasira naye kwa sababu kunguru alimwibia chakula chake. Alikimbia nyuma yake na akampandia mgongoni.</para>
		<para>“Nimempata!” alisema.</para>
	</page>
	<page pageno="12">
		<para>Kungurudinosa bado alionekana mwenye njaa. Mara hii alikuwa akimkimbiza mjusi. “Vizuri!” shangazi profesa alisema. “Kiumbe hiki hula nyama na majani.”</para>
	</page>
	<page pageno="13" picjustify="right">
		<para>“Kwa nini analia?” Salim aliuliza.</para>
		<para>“Kiumbe chenye ukubwa huu lazima kile sana. Twendeni nyumbani kwangu,” shangazi profesa alisema. “Nina chakula kingi atakula.”</para>
	</page>
	<page pageno="14" picjustify="left">
		<para>“Ninafikiri huyu ni dinosa,” shangazi profesa alisema, huku kiumbe kile kikimeza chakula chake chote. “Kunguru wana mifupa mepesi sana hivyo wanaweza kuruka, lakini mifupa yake huyu ni mikubwa na mizito. Na ana mkia mrefu na meno makali. Vyenginevyo, huyu yuko sawa sawa na kunguru aliyekuwa mwanzo.”</para>
	</page>
	<page pageno="15" picjustify="left">
		<para>“Lakini tutamfanyaje huyu?” Anita alihoji. </para>
		<para>“Anaweza kukaa nami,” shangazi profesa alisema. “Na tumuite Kwakwasa!” </para>
		<para>Kwakwasa alitikisha kichwa. Alifurahi sana kupata jina jipya na rafiki wapya! </para>
	</page>
</book>
