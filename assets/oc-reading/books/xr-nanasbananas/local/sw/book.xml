<?xml version="1.0" encoding="UTF-8"?>
<book id="xr-nanasbananasSW" indent="N" lineheight="1.5" paraheight="1.33" fontsize="42" changetoken="20180522.130504485">
	<page pageno="0">
		<para>Ndizi za Nana</para>
	</page>
	<page pageno="1">
		<para>Ninampenda Nana. Anaishi kijijini. Wakati mwengine ninakwenda kuishi naye huko wazazi wangu wakienda kufanya kazi mjini.</para>
	</page>
	<page pageno="2" picjustify="left">
		<para>Nana hunichukua sokoni pamoja naye. Huuza ndizi tamu na mbivu anazozilima na kuotesha. Ninapenda kwenda sokoni.</para>
	</page>
	<page pageno="3" picjustify="left">
		<para>Siku moja nilipokwenda kumtembelea, Nana alikuwa na mkoba mkubwa na fungu kubwa la majani makubwa ya mgomba. “Haya ni ya nini?” nilimuuliza.</para>
		<para>“Ni siri,” alisema Nana.</para>
	</page>
	<page pageno="4" picjustify="left">
		<para>Baadae, mkoba na majani ya mgomba yakatoweka. “Yako wapi?” nilimuuliza Nana.</para>
		<para>Alicheka. “Nilikwambia, ni siri.”</para>
	</page>
	<page pageno="5" picjustify="right">
		<para>Siku ile, wakati Nana alipokuwa na pirika zake shambani, nilikwenda chumbani kwake. Kulikuwa na mkoba! Ulikuwa umejaa ndizi mbivu. Tamu!</para>
	</page>
	<page pageno="6" picjustify="right">
		<para>Ghafla, nikamuona Nana. “Unatafuta nini chumbani kwangu?” aliuliza.</para>
		<para>Haraka haraka nikashika ufagio. “Ninafagia,” nilisema. “Umeona?”</para>
	</page>
	<page pageno="7" picjustify="right">
		<para>“Toka hapa hivi sasa!” Nana alisema, huku akitabasamu. “Hupaswi kuja chumbani kwangu!”</para>
		<para>Nilikimbia. Kuku wa Nana naye alikuja pia!</para>
	</page>
	<page pageno="8" picjustify="left">
		<para>Niliendelea kuwaza kuhusu ndizi. Nana aliporejea shambani, nikaenda tena chumbani kwake. Nikaiba ndizi tano! Nikazificha ndani ya gauni langu.</para>
	</page>
	<page pageno="9" picjustify="left">
		<para>Ndizi zilikuwa tamu sana. Ziliiva ndani ya mkoba. Nikazila zote tano!</para>
	</page>
	<page pageno="10" picjustify="left">
		<para>Lakini tulipokwenda sokoni mchana ule, nilijisikia vibaya sana. Sikupaswa kuchukua ndizi za Nana bila kuomba.</para>
	</page>
	<page pageno="11" picjustify="left">
		<para>Baadae, mama na baba waliporejea, Nana alinuna. “Kuna nini?” baba aliuliza.</para>
		<para>“Ndizi tano hazimo mkobani mwangu,” Nana alisema.</para>
	</page>
	<page pageno="12" picjustify="left">
		<para>Nikajua nilitakiwa niseme ukweli. “Niliziiba ndizi,” nilisema. “Naomba radhi. Zilikuwa tamu sana. Nilizinyakua kutoka mkobani.”</para>
	</page>
	<page pageno="13" picjustify="left">
		<para>“Wewe?” Nana aliuliza. “Nilifikiri ni mtu sokoni.”</para>
		<para>“Hapana,” nilitingisha kichwa. Niliona aibu sana.</para>
	</page>
	<page pageno="14" picjustify="left">
		<para>Lakini Nana alitabasamu. “Hukupaswa kuniibia. Ukitaka ndizi sema tu.”</para>
		<para>Nilipata funzo. Sikuiba tena kamwe.</para>
	</page>
</book>
