<?xml version="1.0" encoding="UTF-8"?>
<book id="xr-goingintospaceSW" indent="N" lineheight="1.5" paraheight="1.33" fontsize="42" changetoken="20180412.163921345">
	<page pageno="0">
		<para>Tunakwenda angani!</para>
	</page>
	<page pageno="1">
		<para>Nilikuwa nikiota kwenda angani. Nilipenda sana kuwazia kuhusu mwezi na nyota. Nilitaka kuwa mwana anga.</para>
	</page>
	<page pageno="2" picjustify="right">
		<para>Kisha, siku moja asubuhi, nilisikia mvumo mkubwa nje ya chumba changu. Ilikuwa ni roketi! Sikuamini macho yangu.</para>
	</page>
	<page pageno="3" picjustify="right">
		<para>Haraka haraka nilichukua nguo zangu na paka wangu na nikapanda kwenye roketi. Ndoto yangu imekuwa kweli!</para>
		<para>“Tunakwenda angani!” nilicheka.</para>
	</page>
	<page pageno="4">
		<para>Roketi ilizunguka kwenye nyota. Ikaruka karibu na mwezi. Ikaruka hadi Kituo cha Anga!</para>
	</page>
	<page pageno="5" picjustify="left">
		<para>Roketi ikatua kwenye Kituo cha Anga. Paka wangu na mimi tulienda ndani. Hamkuwa na kani ya kutufanya tuweze kusimama wenyewe! Tulidunda dunda huku na huko na kuelea.</para>
	</page>
	<page pageno="6" picjustify="left">
		<para>Muda wa chakula cha mchana ulipofika, niligundua kuwa hata chakula kinaweza kuruka. Ikanibidi nifukuzie vitafunwa vyangu katika eneo la Kituo cha Anga. Kulikuwa na fujo!</para>
	</page>
	<page pageno="7">
		<para>Baadae, tukavaa suti za anga na tukatoka nje kuogelea. Tuliona sayari nyingi. Dunia ilionekana kuwa ndogo sana!</para>
	</page>
	<page pageno="8" picjustify="left">
		<para>Niliwaza kuhusu familia yangu ardhini. Wakiangalia juu, labda wangeweza kukiona Kituo cha Anga. Kingeonekana kama mwanga mdogo unaotembea angani.</para>
	</page>
	<page pageno="9" picjustify="left">
		<para>Mle ndani, niliwasiliana na wazazi wangu. Walishangaa mno kuniona. “Uko wapi?” waliniuliza.</para>
		<para>“Angani!” nilicheka. “Tazameni juu!”</para>
	</page>
	<page pageno="10" picjustify="left">
		<para>Baada ya siku nzima ya kuwa mwana anga, nilikuwa nimechoka sana.</para>
		<para>“Ni muda wa kwenda kulala, Paka,” nilisema. Paka alikubali.</para>
	</page>
	<page pageno="11" picjustify="left">
		<para>Nilivaa pajama yangu na nilipiga mswaki.</para>
		<para>Kupiga mswaki angani ni raha! Mapovu yalipeperuka kutoka kinywani.</para>
	</page>
	<page pageno="12" picjustify="left">
		<para>Hata kulala angani ilikuwa jambo tofauti sana. Ilibidi tujifunge na vitanda ili tusielee na kupotea.</para>
		<para>Lakini unajua nini ni kichekesho hapa?</para>
	</page>
	<page pageno="13" picjustify="left">
		<para>Siku zote nilikuwa nikiota kuwa mwana anga. Na sasa wakati nilipokuwepo Kituo cha Anga, niliota kwamba nilikuwa naruka kurudi nyumbani ardhini!</para>
	</page>
</book>
