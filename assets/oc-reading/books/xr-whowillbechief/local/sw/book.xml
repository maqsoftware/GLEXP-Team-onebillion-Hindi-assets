<?xml version="1.0" encoding="UTF-8"?>
<book id="xr-whowillbechiefSW" indent="N" lineheight="1.5" paraheight="1.33" fontsize="42" changetoken="20180523.114555436">
	<page pageno="0">
		<para>Nani atakuwa chifu?</para>
	</page>
	<page pageno="1">
		<para>Chui alikuwa chifu wa wanyama wote msituni. Alikuwa mwenye busara na mpenda haki. Lakini alikuwa anazeeka sasa.</para>
	</page>
	<page pageno="2" picjustify="left">
		<para>Chui aliongea na chui wengine.</para>
		<para>“Tunahitaji kupata chifu mpya,” alisema. “Nina rai. Tuitishe mkutano wa wanyama wote.”</para>
	</page>
	<page pageno="3" picjustify="left">
		<para>Wanyama walipokusanyika, Chui alizungumza nao. “Ninaanza kuzeeka sana kuweza kuwa kiongozi,” alisema. “Mwenye akili zaidi kati yenu, atakuwa chifu sasa.”</para>
	</page>
	<page pageno="4" picjustify="left">
		<para>“Yeyote atakayeweza kuurusha mshale huu na kuhesabu hadi kumi kabla haujadondoka chini, atachukua nafasi yangu,” Chui alisema. “Atakuwa chifu mpya wa wanyama.”</para>
	</page>
	<page pageno="5" picjustify="left">
		<para>Tembo akasogea mbele. “Hicho ni kitu rahisi!” alisema. “Mimi ni mkubwa kuliko wote. Niangalieni nikirusha mshale na nikihesabu hadi kumi kabla haujadondoka chini.”</para>
	</page>
	<page pageno="6" picjustify="left">
		<para>Tembo aliunyanyua mshale juu sana. Wanyama wote waliangalia. “Moja, mbili, tatu, nne …” alihesabu Tembo. Lakini mshale tayari ulikuwa umeshadondoka chini.</para>
	</page>
	<page pageno="7" picjustify="right">
		<para>“Wacha nijaribu mimi,” alisema Ngiri. “Mimi nina nguvu zaidi. Nitaurusha mshale huo mbali mno. Na nitafika kuhesabu hadi kumi kabla haujadondoka chini.”</para>
	</page>
	<page pageno="8" picjustify="right">
		<para>Ngiri alichukua mshale na kuurusha kwa nguvu. “Moja, mbili, tatu, nne, tano, sita …” alihesabu. Lakini mshale ulishadondoka chini.</para>
	</page>
	<page pageno="9" picjustify="right">
		<para>Sokwe alifuatia. Aliurusha mshale juu sana. “Moja, mbili, tatu, nne, tano, sita, saba …” alihesabu. Lakini mshale tayari ulishadondoka chini.</para>
	</page>
	<page pageno="10" picjustify="left">
		<para>“Tutafanya nini?” wanyama walilalamika. “Mashindano haya hayawezekani. Hakuna yeyote anayeweza kufanya jambo hili. Hatuna chifu kabisa kwa hali hii!”</para>
	</page>
	<page pageno="11" picjustify="left">
		<para>Hapo hapo Swala mdogo alisogea mbele. “Wacha nijaribu,” alisema. Wanyama wengine walicheka. </para>
		<para>“Huwezi!” walisema. “Wewe ni mdogo sana!” </para>
	</page>
	<page pageno="12" picjustify="left">
		<para>Swala aliurusha mshale hewani.</para>
		<para>“Tano jumlisha tano ni kumi!” alisema.</para>
		<para>Na hapo mshale ulidondoka chini.</para>
	</page>
	<page pageno="13" picjustify="left">
		<para>“Namleta kwenu mtawala mpya – Swala!” alisema Chui. “Ingawa si mkubwa kuliko nyinyi wala si mwenye nguvu zaidi, yeye ana akili zaidi kuliko nyote.”</para>
	</page>
	<page pageno="14" picjustify="left">
		<para>Kusherehekea chifu wao mpya, wanyama waliandaa sherehe. “Hongera kwa Swala!” walisema. Na kila mmoja alicheza, akiwa na furaha ya kupata chifu mpya mwenye akili.</para>
	</page>
</book>
