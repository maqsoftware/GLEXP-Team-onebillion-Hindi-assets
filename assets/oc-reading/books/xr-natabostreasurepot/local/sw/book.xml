<?xml version="1.0" encoding="UTF-8"?>
<book id="xr-natabostreasurepotSW" indent="N" lineheight="1.5" paraheight="1.33" fontsize="42" changetoken="20180503.133137519">
	<page pageno="0">
		<para>Kijungu cha hazina cha Nura</para>
	</page>
	<page pageno="1">
		<para>Nura aliipenda sana familia yake kubwa. Lakini sio rahisi kuwa msichana pekee. Wakati mwengine alicheza mpira na kaka zake sita, lakini sio mara nyingi.</para>
	</page>
	<page pageno="2" picjustify="right">
		<para>Kawaida, Nura alikuwa akifurahi sana kucheza na kutengeneza vitu peke yake.</para>
		<para>“Hiki ni kijungu changu cha hazina,” alisema. “Nitaziweka hazina zangu zote muhimu humu.”</para>
	</page>
	<page pageno="3">
		<para>Siku moja, kaka zake Nura kwa bahati mbaya walikivunja kijungu cha hazina. Wakajaribu kuficha vigae vyake msituni. Lakini Nura aliviona.</para>
	</page>
	<page pageno="4" picjustify="left">
		<para>“Hatukukusudia kukivunja,” walisema kaka zake. “Kilikuwa kijungu tu hiki!” </para>
		<para>“Kilikuwa muhimu sana,” alisema Nura. “Kamwe sitawasamehe!”</para>
	</page>
	<page pageno="5" picjustify="right">
		<para>Nura akakimbia mbali na kaka zake. Alipanda juu kabisa ya mti wake maalum kutafakari. Hakuna yeyote aliyeweza kupanda haraka kama Nura.</para>
	</page>
	<page pageno="6">
		<para>Kaka zake walijua wapi hasa watamuona. “Samahani!” walisema. “Tafadhali shuka.” Walimrai sana hata wakafikia kumbembeleza kwa muziki.</para>
	</page>
	<page pageno="7" picjustify="left">
		<para>Lakini muziki haukumvutia Nura.</para>
		<para>“Hapana!” alisema Nura. “Sishuki. Nitakaa hapa usiku kucha!”</para>
	</page>
	<page pageno="8" picjustify="right">
		<para>Baadae, wazee wake walikuja.</para>
		<para>“Tunajiandaa kupokea mgeni wa kushtukiza!” walisema.</para>
		<para>Nura alijiuliza ni mgeni gani huyu, lakini hakushuka kutoka mtini.</para>
	</page>
	<page pageno="9" picjustify="left">
		<para>Baadae kidogo, Nura alisikia sauti ambayo aliitambua.</para>
		<para>“Mshangao!”</para>
		<para>Alikuwa Adia, binamu wake. Hajapata kumuona mwaka mzima!</para>
	</page>
	<page pageno="10" picjustify="left">
		<para>Nura alishuka kutoka mtini.</para>
		<para>“Nimefurahi sana kukuona,” alisema Adia. “Nilipofika nyumbani kwako, wote walikuwepo isipokuwa wewe. Nina zawadi kwako.”</para>
	</page>
	<page pageno="11" picjustify="right">
		<para>Njiani, Nura alilalamika “Natamani ningekuwa na dada badala ya kaka,” Nura alisema.</para>
		<para>“Ningependa kuwa na kaka na dada,” Adia alisema.</para>
	</page>
	<page pageno="12">
		<para>Nyumbani kulikuwa na sherehe kubwa. Nura alifurahia sana kuwaona kaka zake tena. Lakini bora kuliko vyote aliipenda zawadi kutoka kwa Adia. Kijungu kipya cha hazina!</para>
	</page>
</book>
