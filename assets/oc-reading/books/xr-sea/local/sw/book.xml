<?xml version="1.0" encoding="UTF-8"?>
<book id="xr-seaSW" indent="N" lineheight="1.5" paraheight="1.33" fontsize="32" changetoken="20180626.141317284">
	<page pageno="0">
		<para>Bahari</para>
	</page>
	<page pageno="1">
		<para>Siku moja ya joto kali sana, tunaamua kwenda kupumzika kando ya bahari. Baba huniambia tuliwahi kuja hapa baharini nilipokuwa mdogo, lakini sikumbuki. “Utaipenda bahari,” mama anasema. Sina uhakika. Kutoka hapa nilipo, inaonekana kuwa ni kubwa sana.</para>
	</page>
	<page pageno="2" picjustify="right">
		<para>Ninavaa nguo zangu za kuogelea. “Sasa uko tayari kuogelea!” mama anasema.</para>
		<para>Bado sina uhakika. Bahari inaonekana kuwa kubwa zaidi hasa ukiwa karibu.</para>
		<para>Na ina kelele, kwa hakika.</para>
	</page>
	<page pageno="3" picjustify="left">
		<para>Mawimbi yanavuma na kupiga ufukweni. </para>
		<para>"Utanifuata?” ninamuuliza mama.</para>
		<para>“Ndugu zako wanahitaji kula kwanza,” anasema. </para>
		<para>Hivyo ninamfuata shakwe karibu na maji. </para>
	</page>
	<page pageno="4" picjustify="right">
		<para>Ninapokaribia bahari, ninasimama. Na shakwe anasimama pia. Bahari ni tupu. Hakuna mtu anayeogolea. </para>
		<para>“Weka vidole vyako vya miguu kwenye maji tu!” mama anasema.</para>
		<para>Ninaweka sehemu ndogo ya kidole changu gumba majini. Ni baridi sana! </para>
	</page>
	<page pageno="5" picjustify="right">
		<para>Ninakimbia mbali ya kelele na ubaridi wa bahari. Shakwe anakimbia pia. Tunaacha nyayo zetu mchangani.</para>
		<para>“Weka vidole vyako tu majini!” mama anasema tena.</para>
		<para>Labda nitafanya hivyo. Ninakimbia kwenda yaliko mawimbi tena.</para>
	</page>
	<page pageno="6">
		<para>Ninakaribia kabisa majini kabla sijakimbia tena. Kisha ninafanya tena. Na tena. Maji yakitoka, ninayakaribia. Yakija, ninakimbia. Shakwe naye anacheza pia!</para>
	</page>
	<page pageno="7">
		<para>Ninakimbia mbele na nyuma mara nyingi sana mpaka ninachora nakshi mpindo pale ufukweni. Sasa inaonekana kama kwamba kuna mawimbi ufukweni, pia! Ninapenda mawimbi yangu ya mchanga. Hayana kelele wala si baridi.</para>
	</page>
	<page pageno="8">
		<para>Niko tayari kwa mchezo mpya. Ninaona chaza nzuri kando kando ya maji. Ni mbayambaya kwa nje na laini sana kwa ndani. Imejizongoresha upande mmoja. Ninaichukua na kuiweka sikioni. Inalia kama bahari!</para>
	</page>
	<page pageno="9">
		<para>Ninaamua kutumia chaza kwa kuchora picha. Kuna chaza nyingi nzuri ufukweni. Labda nitachora picha ya samaki. Au ya shakwe. Ninakusanya chaza nyingi kadiri ninavyoweza. Nzuri zao ziko karibu na maji.</para>
	</page>
	<page pageno="10">
		<para>Niko karibu kumaliza picha yangu, lakini imekosa kitu kimoja. Ninaona unyoya kando tu ya maji. Huu utakuwa safi sana! Nahitaji kuupata kabla mawimbi hayajauchukua.</para>
	</page>
	<page pageno="11">
		<para>Ninakaribia sana ule unyoya. Wakati nikikaribia kuuokota, mara wuuh! Bahari ikauchukua!</para>
		<para>“Unyoya wangu!” ninalia.</para>
		<para>“Ingekuwa bora ungekwenda na kuuchukua!” mama anasema.</para>
	</page>
	<page pageno="12" picjustify="left">
		<para>Ninavuta pumzi nzito na ninaweka mguu wangu baharini. Si baridi kiivyo. Jua lazima litakuwa limeyapasha joto. Kisha ninaweka mguu mwengine majini. Mara tu maji yananizunguka kwenye visigino vya miguu yangu!</para>
		<para>Ninasahau kila kitu kuhusu unyoya.</para>
	</page>
	<page pageno="13" picjustify="left">
		<para>Ninaogelea ndani ya bahari kubwa yenye kelele! Maji mara yanafika kwenye mapaja yangu. </para>
		<para>Ninafinya mchanga laini wa bahari kwa vidole vyangu vya miguu. </para>
		<para>Ninaruka na mawimbi na ninapiga maji kwa mikono yangu!</para>
	</page>
	<page pageno="14" picjustify="left">
		<para>Shakwe haji baharini. Labda hana uhakika. Ninamwita. “Utaipenda bahari! Anza kwa kuweka vidole vyako vya miguu tu!” Lakini anabaki kwenye mchanga.</para>
		<para>Familia yangu inaungana nami baharini. Tunacheza kwa masaa! Natumai tutakuja tena punde. Ninaipenda bahari.</para>
	</page>
</book>
