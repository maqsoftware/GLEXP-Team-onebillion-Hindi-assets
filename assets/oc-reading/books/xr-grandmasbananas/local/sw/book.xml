<?xml version="1.0" encoding="UTF-8"?>
<book id="xr-grandmasbananasSW" indent="N" lineheight="1.5" paraheight="1.33" fontsize="26">
	<page pageno="0">
		<para>Ndizi za Bibi</para>
	</page>
	<page pageno="1">
		<para>Bibi ana shamba zuri. Lina mawele, mtama na mihogo. Bora zaidi kuliko vyote, lina migomba.</para>
		<para>Ninampenda bibi na ananipenda sana. Ninamtembelea mara kadhaa. Huniambia siri.</para>
		<para>Lakini kuna siri ambayo hakuniambia.</para>
		<para>Alikuwa hasemi wapi anaziweka ndizi mpaka zikaiva.</para>
	</page>
	<page pageno="2" picjustify="right">
		<para>Siku moja kulikuwa na kapu kubwa la ukili nje ya nyumba ya bibi.</para>
		<para>“Kapu hili ni la nini, bibi?” niliuliza. “Ni mkoba wangu wa kichawi.”</para>
		<para>Kulikuwa na majani ya mgomba karibu na mkoba. Bibi alizigeuza mara kwa mara.</para>
		<para>“Ni ya nini haya, bibi?” niliuliza. Akasema, “Haya ni majani ya kichawi.”</para>
	</page>
	<page pageno="3" picjustify="left">
		<para>Nilitaka kuangalia bibi anavyofanya.</para>
		<para>Lakini alinituma kwa mama yangu.</para>
		<para>“Bibi, nitakwenda baadae,” nilisema.</para>
		<para>“Nenda hivi sasa, mtoto,” alisema.</para>
		<para>Kwa hivyo nilikimbilia nyumbani haraka niwezavyo.</para>
	</page>
	<page pageno="4" picjustify="right">
		<para>Niliporudi, bibi alikuwa nje bado. Lakini kapu na majani yalishatoweka.</para>
		<para>“Bibi, uko wapi mkoba wa kichawi?” niliuliza.</para>
		<para>Akajibu, “Nimeuondoa, nikauweka pahala pangu pa kichawi.”</para>
		<para>Nilivunjika moyo sana.</para>
	</page>
	<page pageno="5" picjustify="left">
		<para>Siku mbili baadae, bibi alinituma chumbani kwake, nimletee mkongojo wake.</para>
		<para>Punde tu nilipofungua mlango, nilinusa harufu ya kitu kitamu. Ndizi!</para>
		<para>Niliangalia kila pahali. Kisha nikaenda kwenye chumba cha kati. Huko, chini ya blangeti, nililiona kapu la kichawi.</para>
	</page>
	<page pageno="6" picjustify="right">
		<para>“Unafanya nini, mtoto?” bibi alisema. “Njoo haraka na mkongojo wangu.”</para>
		<para>Nikatoka nao.</para>
		<para>“Kwa nini unatabasamu, mtoto?” bibi aliuliza.</para>
		<para>Niliendelea kutabasamu, lakini sikujibu.</para>
	</page>
	<page pageno="7" picjustify="left">
		<para>Siku iliyofuata, bibi alikuja kumtembelea mama yangu. Hivyo nilikimbilia nyumbani kwa bibi.</para>
		<para>Nilitambaa chumbani kwake. Nilikwenda kule kwenye kapu. Nililifungua. Kulikuwa na chana zuri la ndizi mbivu.</para>
		<para>Nilichukua ndizi moja, nikaificha kwenye gauni langu. Kisha nikaenda nyuma ya nyumba nikaila.</para>
		<para>Ilikuwa ndizi mbivu tamu zaidi niliyowahi kuila.</para>
	</page>
	<page pageno="8" picjustify="right">
		<para>Siku iliyofuata, nilirudi tena nyumbani kwa bibi. Alikuwa shambani, akivuna mboga.</para>
		<para>Nikampita kimya kimya.</para>
		<para>Sasa ndizi zote zilikuwa mbivu. Nikachukua nne. Sikuwa na budi. Nikazificha kwenye gauni.</para>
		<para>Kisha nikapita kimya kimya alipo bibi, nikaenda nyumbani.</para>
	</page>
	<page pageno="9" picjustify="left">
		<para>Siku iliyofuata ilikuwa siku ya soko. Bibi aliamka mapema. Siku zote huchukua ndizi na mihogo kuuza sokoni.</para>
		<para>Nikakaa kando ya nyumba yake siku nzima. Unajua kwa nini.</para>
	</page>
	<page pageno="10" picjustify="right">
		<para>Jioni ile, bibi alikuja nyumbani kwetu. Nilijua alijia nini.</para>
		<para>Baba aliniita. Yeye na mama walikuwa na hasira. Bibi alikuwa amekasirika pia.</para>
		<para>Baadae, nilipotaka kulala, nilijua sitaiba tena.</para>
		<para>Sitamuibia bibi. Sitawaibia wazazi. Sitamuibia yeyote.</para>
	</page>
</book>
