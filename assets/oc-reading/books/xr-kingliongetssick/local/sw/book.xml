<?xml version="1.0" encoding="UTF-8"?>
<book id="xr-kingliongetssickSW" indent="N" lineheight="1.5" paraheight="1.33" fontsize="42" changetoken="20180501.170824461">
	<page pageno="0">
		<para>Mfalme Simba anapata ugonjwa</para>
	</page>
	<page pageno="1">
		<para>Siku moja, wanyama walikutana pamoja kuchagua mfalme. Wakapiga kura. Wakaamua kwamba Simba awe mfalme wao.</para>
	</page>
	<page pageno="2" picjustify="left">
		<para>Wanyama waliandaa sherehe kubwa kwa mfalme mpya. Kwa wiki nzima, walikula, wakanywa na wakaimba na kucheza.</para>
	</page>
	<page pageno="3">
		<para>Sherehe ilipokwisha, kila mmoja alikwenda zake kwao. Wanyama walikuwa wamechoka sana, lakini walikuwa na furaha.</para>
	</page>
	<page pageno="4" picjustify="left">
		<para>Lakini Fisi alipofika nyumbani kwa Mfalme Simba asubuhi iliyofuata, akamuona Simba akiwa anaumwa. “Ninaumwa sana,” alisema Simba, kwa unyonge. “Unaweza kunisaidia?”</para>
	</page>
	<page pageno="5" picjustify="left">
		<para>Fisi alitabasamu kiujanja na akasema, “Oh Mfalme mkuu, usijali. Hakika Sungura anajua dawa ya ugonjwa huu.”</para>
		<para>Fisi alipenda sana kumtia Sungura matatani.</para>
	</page>
	<page pageno="6" picjustify="left">
		<para>Fisi alijua wazi kuwa Sungura hataweza kumtibu Mfalme.</para>
		<para>“Tafadhali mlete Sungura kwangu,” alisema Simba.</para>
		<para>Fisi akaondoka, huku akitabasamu.</para>
	</page>
	<page pageno="7" picjustify="right">
		<para>“Mfalme Simba anaumwa,” Fisi alimwambia Sungura. “Amenituma nije nikuite.”</para>
		<para>Mfalme lazima atiiwe, hivyo Sungura alikimbia moja kwa moja hadi nyumbani kwa Simba.</para>
	</page>
	<page pageno="8" picjustify="left">
		<para>“Nimefarijika sana umefika, mpenzi wangu Sungura,” alisema Simba. “Ninaumwa sana. Lakini Fisi amesema unaijua dawa ya maradhi haya.”</para>
	</page>
	<page pageno="9" picjustify="left">
		<para>Sungura alifikiri kwa haraka haraka. “Ndio,” alijibu. “Lakini dawa ni vigumu kuipata.”</para>
		<para>“Lazima uipate,” Simba alilazimisha. “Au nitakula wewe badala yake.”</para>
	</page>
	<page pageno="10" picjustify="left">
		<para>“Kwa bahati dawa haiko mbali kiivyo,” Sungura alisema. “Kuponya ugonjwa huu, unahitaji dawa iliyotengenezwa kwa moyo wa Fisi.”</para>
	</page>
	<page pageno="11" picjustify="right">
		<para>Ujanja wa Fisi ukawa umekwenda kombo vibaya mno. Alitarajia Mfalme Simba amkasirikie Sungura.</para>
		<para>Lakini sasa Fisi ndiye aliye matatani!</para>
	</page>
	<page pageno="12" picjustify="left">
		<para>Fisi alipiga kelele na kisha akakimbia. Simba alinguruma kwa hasira. Sungura alicheka tu.</para>
		<para>Na hadi leo, Fisi anawawinda Sungura, lakini wote wawili hukaa mbali na Simba!</para>
	</page>
</book>
