<?xml version="1.0" encoding="UTF-8"?>
<book id="xr-sindiandthemoonSW" indent="N" lineheight="1.5" paraheight="1.33" fontsize="42" changetoken="20180510.132724720">
	<page pageno="0">
		<para>Sindi na mwezi</para>
	</page>
	<page pageno="1">
		<para>Sindi alipenda kucheza. Alipenda kulisha wanyama. Lakini kulikuwa na kitu kimoja ambacho Sindi alipenda kufanya zaidi kuliko vyote.</para>
	</page>
	<page pageno="2" picjustify="left">
		<para>Sindi alipenda kucheza dansi! Wakati Sindi alipocheza dansi, alifurahika na dunia nzima ilionekana kufurahika pia. Vipepeo walicheza naye na maua yaling’aa zaidi.</para>
	</page>
	<page pageno="3" picjustify="right">
		<para>Siku moja, bibi alimpa Sindi habari za kusisimua. “Sindi, wewe ni msichana mkubwa sasa. Ni wakati wako wa kwenda shuleni.”</para>
		<para>Lakini Sindi hakuwa na uhakika.</para>
	</page>
	<page pageno="4" picjustify="right">
		<para>“Kuna nini hasa shuleni?” Sindi aliuliza.</para>
		<para>“Kuna kusoma na kuandika kwa sana tu. Utapenda!” bibi alisema. Sindi akawazia sana jambo hili. Tena sana.</para>
	</page>
	<page pageno="5" picjustify="left">
		<para>Sindi aliwazia kuhusu shule wakati akiangalia mwezi ukichomoza. Lakini ingekuwaje ikiwa hatakuwa mzuri katika kuandika na kusoma? Na je, ataweza kucheza dansi awapo shuleni?</para>
	</page>
	<page pageno="6" picjustify="right">
		<para>Wakati Sindi akiangalia mwezi, ghafla aliona uso angani. Mwezi ulikuwa unatabasamu naye.</para>
		<para>“Usiogope Sindi,” mwezi ulisema. “Shule ni furaha! Utaona.”</para>
	</page>
	<page pageno="7" picjustify="left">
		<para>Sindi alitabasamu tena na mwezi.</para>
		<para>Ataogopaje sasa wakati mwezi ulionekana kuwa na furaha sana na wenye amani?</para>
	</page>
	<page pageno="8" picjustify="right">
		<para>Kisha Sindi akafanya alichokifanya kawaida akiwa na furaha. Alicheza dansi! Alicheza dansi chini ya mwezi uliotabasamu. Na alikwenda kulala akiwa na tabasamu kubwa.</para>
	</page>
	<page pageno="9" picjustify="left">
		<para>Asubuhi, Sindi alikuwa bado anatabasamu. “Unaonekana mwenye furaha asubuhi ya leo,” bibi alisema.</para>
		<para>Sindi alicheka. “Najisikia tofauti asubuhi ya leo,” alisema.</para>
	</page>
	<page pageno="10">
		<para>Mama alimpeleka Sindi shuleni. “Uwe na siku ya kwanza njema shuleni,” alisema. Sindi alihisi tabasamu lake likimdondoka.</para>
	</page>
	<page pageno="11" picjustify="right">
		<para>Lakini kisha Sindi alivuta pumzi na kuwaza kuhusu mwezi, uliokuwa ukitabasamu naye.</para>
		<para>“Ndio,” alisema. “Nitakuwa na siku njema.”</para>
	</page>
	<page pageno="12" picjustify="left">
		<para>Huko shuleni, Sindi alikuwa na siku njema sana. Kulikuwa na kusoma na kuandika, lakini kulikuwa pia na muziki na kucheza dansi. Sindi alicheza dansi na rafiki zake wapya.</para>
	</page>
</book>
