<?xml version="1.0" encoding="UTF-8"?>
<book id="xr-sunwentawaySW" indent="N" lineheight="1.5" paraheight="1.33" fontsize="42" changetoken="20180709.162007254">
	<page pageno="0">
		<para>Jua lilipotoweka</para>
	</page>
	<page pageno="1">
		<para>Siku moja, jua liliamua kumtembelea dada yake mwezi. “Nitarudi punde,” jua liliyaambia mawingu.</para>
	</page>
	<page pageno="2" picjustify="right">
		<para>Jua lilipoondoka, kila kitu kilikuwa baridi. Mawingu yalikusanyika na kuanza kutetemeka. Milima ilivaa kofia nyeupe za theluji.</para>
	</page>
	<page pageno="3" picjustify="right">
		<para>Upepo ukaanza kubishana na miti. Ulivuma mpaka miti ikakasirika. Ikapukutisha majani yake kila mahali.</para>
	</page>
	<page pageno="4" picjustify="right">
		<para>Mawingu yaligeuka kuwa ya kijivu jivu kiza. Yakasongamana. Radi ilinguruma. Miti ikawa haina majani kabisa.</para>
	</page>
	<page pageno="5" picjustify="right">
		<para>Mawingu yakakusanyika. Yakaanza kulia. Machozi yake makali yalidondoka ardhini. Ikaonekana kwamba hayatasimama.</para>
	</page>
	<page pageno="6" picjustify="right">
		<para>Mvua iliendelea kunyesha. Dunia nzima ikaanza kuzama kwenye maji. Majani yakaelea juu ya maji ya mafuriko. Jua litarudi lini?</para>
	</page>
	<page pageno="7">
		<para>Mbali sana huko, jua lilianza kujiandaa kuagana na dada yake mwezi. Akambusu mwezi na kumuaga. Kisha, hatimaye, akarudi nyumbani.</para>
	</page>
	<page pageno="8" picjustify="left">
		<para>Anga lilifurahi kuliona jua tena. Likageuka kuwa rangi ya buluu ya kung’aa. Mawingu yalinyamaza kulia. Milima ikavua kofia zake nyeupe za theluji.</para>
	</page>
	<page pageno="9" picjustify="left">
		<para>Upepo ukatulia na ukaenda zake kulala. Miti ikanyoosha mikono yake kulisalimia jua. Ikaanza kutoa majani mapya.</para>
	</page>
	<page pageno="10" picjustify="left">
		<para>Mawingu yalifurahi sana kuliona jua tena. Yakalisalimia kwa furaha. Yakawa meupe na sufu sufu. Yakatawanyika kwenda kucheza.</para>
	</page>
	<page pageno="11" picjustify="left">
		<para>Miti midogo midogo ilianza kuota baada ya kunywa maji ya kutosha. Maua yake yalifurahika na jua. Dunia nzima iling’aa!</para>
	</page>
	<page pageno="12" picjustify="left">
		<para>Jua liliangaza mwanga wake kila mahali na dunia ilikuwa na ujoto joto tena. Mpaka muda mwengine jua litakapomtembelea tena dada yake mwezi!</para>
	</page>
</book>
