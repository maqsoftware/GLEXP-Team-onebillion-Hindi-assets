<?xml version="1.0" encoding="UTF-8"?>
<book id="xr-troublewithtricksSW" indent="N" lineheight="1.5" paraheight="1.33" fontsize="42" changetoken="20180706.141505026">
	<page pageno="0">
		<para>Matatizo ya kufanya ujanja</para>
	</page>
	<page pageno="1">
		<para>Hapo kale alikuwepo binti mmoja mdogo aliyeitwa Ate. Alikuwa na dada wanne. Siku moja, walivuka mto pamoja kwenda kuchuma matunda.</para>
	</page>
	<page pageno="2" picjustify="right">
		<para>Dada wakubwa wa Ate walipenda kumfanyia ujanja. “Tunda gumu lao ndilo lililowiva zaidi,” walimwongopea. “Itakubidi ufumbe macho utumie vidole vyako kulihisi.”</para>
	</page>
	<page pageno="3" picjustify="right">
		<para>Hivyo basi, Ate alifumba macho yake na kulitafuta tunda gumu. Lakini dada zake hawakufanya hivyo. Walitabasamu huku wakijaza matunda yaliyowiva mikobani mwao.</para>
	</page>
	<page pageno="4" picjustify="right">
		<para>Wakati Ate alipofumbua macho, aligundua kwamba mkoba wake umejaa matunda mabichi. “Mama na baba watakasirika,” dada zake walimwambia. “Watakufukuza.”</para>
	</page>
	<page pageno="5">
		<para>Dada wale walirejea nyumbani na matunda mabivu. Lakini Ate alikwea juu ya mti tena. Mara hii, hakufumba macho yake.</para>
	</page>
	<page pageno="6" picjustify="left">
		<para>Mkoba ulipojaa matunda mabivu, alielekea mtoni kurudi nyumbani. </para>
		<para>Mto ulikuwa wenye kina kirefu cha maji. Hakuweza kuvuka bila msaada wa dada zake.</para>
	</page>
	<page pageno="7" picjustify="left">
		<para>Kati kati ya mto, Ate aliteleza na alidondosha matunda yote majini!</para>
		<para>“Sasa sina chochote cha kupeleka nyumbani,” alilia. “Je itakuwaje mama na baba wakinifukuza?” </para>
	</page>
	<page pageno="8" picjustify="left">
		<para>Baadae kidogo tu, Ate aliona samaki mkubwa. Akajirusha mikononi mwake!</para>
		<para>“Mama na baba watafurahi sana kuona hivi!” aliwaza.</para>
	</page>
	<page pageno="9" picjustify="left">
		<para>Hata hivyo, wakati Ate akimbeba samaki kwenda naye nyumbani, mwewe alishuka kutoka mawinguni. Akampora samaki na kuondoka naye. “Wewe!” Ate aliita. “Huyo ni wangu!”</para>
	</page>
	<page pageno="10" picjustify="left">
		<para>Lakini wakati mwewe akiruka zake, unyoya mmoja wake ulidondoka mikononi mwa Ate.</para>
	</page>
	<page pageno="11" picjustify="left">
		<para>Akiwa njiani kuelekea nyumbani, Ate alifika kijijini fulani. Harusi ilikuwa inaanza. Lakini watu walikuwa wamevaa majani kichwani badala ya manyoya.</para>
	</page>
	<page pageno="12" picjustify="left">
		<para>“Yako wapi manyoya yenu?” Ate aliwauliza. “Huu hapa, chukua!”</para>
		<para>Aliwapa unyoya wake wa mwewe. Watu walifurahi sana na wakampa Ate fahali la ng’ombe.</para>
	</page>
	<page pageno="13" picjustify="left">
		<para>Ate aliporejea nyumbani na fahali, dada zake walipata nafuu ya nyoyo zao.</para>
		<para>“Tulidhani umetumbukia mtoni,” walisema. “Samahani sana tulikufanyia ujanja.”</para>
	</page>
	<page pageno="14" picjustify="left">
		<para>Familia ya Ate wote walitoka nje kumsalimia. Walishangaa kumuona akija na fahali! Lakini zaidi ya hayo, walifurahia kumuona Ate akiwa salama. “Karibu nyumbani!” walisema.</para>
	</page>
</book>
