<?xml version="1.0" encoding="UTF-8"?>
<book id="xr-learningtobekindSW" indent="N" lineheight="1.5" paraheight="1.33" fontsize="42" changetoken="20180724.090943639">
	<page pageno="0">
		<para>Kujifunza ukarimu</para>
	</page>
	<page pageno="1">
		<para>Saida na Neema walikuwa mapacha. Wazazi wao walifariki walipokuwa wachanga na hivyo wasichana waliishi peke yao. Walikuwa masikini sana.</para>
	</page>
	<page pageno="2" picjustify="right">
		<para>Ndugu hawa wawili walikuwa tofauti sana. Saida alikuwa mpole na mchapa kazi, Neema alikuwa mvivu na mkorofi. Neema alimwachia dada yake afanye kazi zote.</para>
	</page>
	<page pageno="3" picjustify="right">
		<para>Siku moja, ndugu hawa hawakuwa na chakula. Wakatoka kwenda kutafuta chakula.</para>
		<para>“Kuwa mkarimu kwa watu unaokutana nao,” Saida alionya. Lakini Neema alipuuza.</para>
	</page>
	<page pageno="4" picjustify="left">
		<para>Bibi kizee aliyeitwa Ramila aliishi mtaa jirani. Watu wengi walisema alikuwa tajiri, lakini alikuwa mbahili mno. Aliishi peke yake na wanyama wake.</para>
	</page>
	<page pageno="5" picjustify="left">
		<para>Siku hiyo, Ramila alikutana na Neema katika njia panda karibu na kwao.</para>
		<para>“Rafiki yangu,” alisema. “Nimechoka. Unaweza kunisadia kufika nyumbani kwangu?”</para>
	</page>
	<page pageno="6" picjustify="left">
		<para>“Sio mbali,” Ramila aliongezea. “Lakini mimi ni mzee na siwezi kutembea haraka. Zaidi ya yote, ningependa kuwa na mwenzangu wa kuzungumza naye.”</para>
	</page>
	<page pageno="7" picjustify="left">
		<para>“Hapana,” alisema Neema. “Itabidi nitafute chakula. Sina muda wa kusaidia wanawake vizee.”</para>
		<para>Ramila aliangalia kwa huzuni huku Neema akienda zake.</para>
	</page>
	<page pageno="8" picjustify="left">
		<para>Muda mfupi baadae, Saida aliwasili njia panda. Alitabasamu na kumsalimia mwanamke.</para>
		<para>“Naweza kukusaidia kwenda nyumbani kwako?” aliuliza.</para>
	</page>
	<page pageno="9" picjustify="left">
		<para>Saida alimsaidia Ramila kurudi nyumbani. Huku wakielekea nyumbani, Ramila alimsimulia hadithi nyingi nzuri kuhusu maisha yake. Alimkaribisha Saida kula na kulala kwake.</para>
	</page>
	<page pageno="10" picjustify="left">
		<para>Asubuhi iliyofuata, Saida aliamshwa na sauti ya Ramila. “Saida, njoo nje. Nina zawadi kwa ajili yako.”</para>
	</page>
	<page pageno="11" picjustify="left">
		<para>Nje kulikuwa na kibanda kidogo kama nyumba ya Saida, lakini hiki hakikuwa kibovu. “Ungependa kubaki hapa na kunisaidia kushughulikia mifugo yangu?” Ramila aliuliza.</para>
	</page>
	<page pageno="12" picjustify="left">
		<para>Saida alifurahi sana. “Tafadhali, ndugu yangu anaweza kuja kuishi nami hapa?” aliuliza.</para>
		<para>Ramila alikubali. “Ikiwa naye atasaidia pia, hamna shida.” </para>
	</page>
	<page pageno="13" picjustify="left">
		<para>Neema alishangaa kumuona Saida uwanjani kwa bi kizee. Alijisikia vibaya kwa kutokuwa mkarimu kwa Ramila. Na tangu siku hiyo akaamua kuwa msaidizi mzuri kama Saida.</para>
	</page>
</book>
