<?xml version="1.0" encoding="UTF-8"?>
<book id="xr-allaroundafricaSW" indent="N" lineheight="1.5" paraheight="1.33" fontsize="42" changetoken="20180427.112931900">
	<page pageno="0">
		<para>Mwenge wa matumaini</para>
	</page>
	<page pageno="1">
		<para>Hapo kale walikuwepo rafiki wawili walioitwa Kadogo na Saida. Wote walipenda kukimbia. Walikuwa wakikimbia pamoja kila siku.</para>
	</page>
	<page pageno="2" picjustify="left">
		<para>Kadogo na Saida walipenda kusoma ramani. Siku moja, ramani ilimpa Kadogo wazo.</para>
		<para>“Hebu tukimbie Afrika nzima!” alisema.</para>
	</page>
	<page pageno="3" picjustify="left">
		<para>Saida aliona wazo hili ni zuri mno. Rafiki hawa waliamua kubeba mwenge katika safari yao.</para>
		<para>“Ni mwenge wa umoja na matumaini ya Afrika,” walisema.</para>
	</page>
	<page pageno="4" picjustify="left">
		<para>Kadogo na Saida walikimbia kutoka Afrika Kusini mpaka pwani ya magharibi ya bara hilo. Ilikuwa kazi ngumu, lakini watu walijitokeza kuwashangilia.</para>
	</page>
	<page pageno="5" picjustify="left">
		<para>Punde, wakimbiaji wengine walijiunga nao. Wakiwa na mwenge wao ukiwaka vizuri, Kadogo na Saida walikimbia upande wa magharibi kupitia mto Niger.</para>
	</page>
	<page pageno="6" picjustify="left">
		<para>Nchi ya Mali, walikimbia kwenye kimbunga cha mchanga. Walipambana na upepo mkali. Walijiziba macho yao na midomo. Na bado, waliendelea kubeba mwenge wao na kukimbia.</para>
	</page>
	<page pageno="7">
		<para>Walifurahia kufikia pwani ya nchi ya Guinea. Walijikosha mavumbi baharini, kisha wakaelekea nchi ya Moroko.</para>
	</page>
	<page pageno="8" picjustify="left">
		<para>Kadogo, Saida na rafiki zao wapya walikimbia kupitia Afrika ya Kaskazini. Wakati mwengine walisimama kucheza na vijana wengine. Walijisikia fahari sana na wenye nguvu.</para>
	</page>
	<page pageno="9" picjustify="left">
		<para>Walikimbia kuelekea nchi ya Misri ambako walichukua mwenge wao kuelekea kwenye mapiramidi mashuhuri. Watu kadhaa walijiunga nao kutoka kila nchi waliyokimbia.</para>
	</page>
	<page pageno="10" picjustify="left">
		<para>Rafiki hawa walikimbia jangwani na msituni. Walikimbia kupitia mbuga za wanyama na miji. Waliunyanyua mwenge wao wa matumaini juu zaidi, ili kila mtu auone.</para>
	</page>
	<page pageno="11" picjustify="left">
		<para>Walipokuwa njiani kuelekea nchi ya Tanzania, Kadogo alidondoka. Akatengua kisigino chake na alipiga yowe. Wakimbiaji wote walimkimbilia kumsaidia.</para>
	</page>
	<page pageno="12" picjustify="left">
		<para>Saida aliurejesha mwenge wa matumaini kwa Kadogo.</para>
		<para>“Jikaze!” alisema. “Tumekimbia kote huko. Huwezi kuvunjika moyo hivi sasa!”</para>
	</page>
	<page pageno="13" picjustify="left">
		<para>Saida, Kadogo pamoja na rafiki zao wapya walikimbia juu ya kilele cha mlima Kilimanjaro. Waliunyanyua mwenge wao wa matumaini juu ya bara lote la Afrika.</para>
	</page>
	<page pageno="14" picjustify="left">
		<para>Hatimaye, waliwasili nyumbani. “Vyema sana!” kila mmoja alipongeza. “Mmeleta matumaini kwa Ulimwengu. Mmetukumbusha kuwa sisi ni wamoja.”</para>
	</page>
</book>
