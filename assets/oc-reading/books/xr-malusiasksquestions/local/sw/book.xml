<?xml version="1.0" encoding="UTF-8"?>
<book id="xr-malusiasksquestionsSW" indent="N" lineheight="1.5" paraheight="1.33" fontsize="42" changetoken="20171027.142921835">
	<page pageno="0">
		<para>Masudi anauliza maswali</para>
	</page>
	<page pageno="1">
		<para>Masudi aliishi katika kijiji kidogo karibu na bahari. Ndani ya maji, si mbali sana na ufukwe, kulikuwa na ukuta wa jabali uliokuwa na shimo katikati.</para>
	</page>
	<page pageno="2">
		<para>Masudi alikuwa mdadisi.</para>
		<para>“Nini kilitoboa jabali lile?” alimuuliza mama yake.</para>
	</page>
	<page pageno="3" picjustify="right">
		<para>“Nguva alichimba shimo. Alitumia kichwa cha kichawi cha samaki,” mamake Masudi alisema. “Alitaka kumtembelea mtu aliyempenda, lakini alikuwa anaishi upande wa pili.”</para>
	</page>
	<page pageno="4" picjustify="right">
		<para>Nguva!</para>
		<para>Masudi hakuwa na uhakika wa kuiamini hadithi hii.</para>
		<para>Aliamua kumuuliza mtu mwengine.</para>
	</page>
	<page pageno="5">
		<para>Masudi alienda kumuona bibi yake. “Kwa nini kuna shimo katika jiwe lile?” aliuliza.</para>
		<para>“Ni njia ya wazazi wetu wa zamani wanayopita kuja kututembelea,” alijibu.</para>
	</page>
	<page pageno="6" picjustify="left">
		<para>Bado, Masudi hakutosheka. Alimuuliza rafiki yake Anita. “Nafikiri meli kubwa ililigonga jabali na ikaacha shimo!” Anita alijibu.</para>
		<para>Masudi hakuwa na uhakika.</para>
	</page>
	<page pageno="7">
		<para>Bi Matuga alikuwa na uhakika wa kujua. “Shimo lile lilitokea wapi?” Masudi alimuuliza darasani.</para>
	</page>
	<page pageno="8" picjustify="left">
		<para>“Mawimbi yamekuwa yakipiga jabali lile kwa miaka milioni,” Bi Matuga alisema. “Baada ya muda mrefu, yakaacha shimo katika jabali.”</para>
	</page>
	<page pageno="9" picjustify="left">
		<para>Masudi alilifikiria zaidi jibu la Bi Matuga.</para>
		<para>Liliingia akilini vizuri.</para>
		<para>Lakini kulikuwa na mtu mmoja zaidi Masudi aliyelazimika kumuuliza.</para>
	</page>
	<page pageno="10">
		<para>Baada ya shule, Masudi na mdogo wake wa kike waliwaleta ng’ombe nyumbani. “Roza,” aliuliza “kwa nini kuna shimo katika jabali lile?”</para>
	</page>
	<page pageno="11" picjustify="right">
		<para>Roza alimgeukia Masudi na akatabasamu. “Hivyo unaweza kuendelea kuuliza maswali!”</para>
		<para>Masudi aliangua kicheko. Pengine alikuwa sahihi!</para>
	</page>
</book>
