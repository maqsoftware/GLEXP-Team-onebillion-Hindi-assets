<?xml version="1.0" encoding="UTF-8"?>
<book id="xr-annoyingmosquitoSW" indent="N" lineheight="1.5" paraheight="1.33" fontsize="42" changetoken="20180327.135422473">
	<page pageno="0">
		<para>Mbu msumbufu</para>
	</page>
	<page pageno="1">
		<para>Badi alipenda kulala. Hakupenda kingine chochote zaidi ya kujifunika blangeti, na kuota. Hakuna yeyote aliyewahi kumsumbua Badi akiwa amelala.</para>
	</page>
	<page pageno="2" picjustify="left">
		<para>Usiku mmoja, Badi aliamshwa na sauti. Ilikuwa sauti kubwa inayolalamika. Ziiiii! Ghafla, ikasita.</para>
		<para>Na kisha ikaendelea … ziiiiiii!</para>
	</page>
	<page pageno="3" picjustify="left">
		<para>“Nani ana uthubutu wa kunisumbua nikiwa nimelala?” Badi aliuliza na alikaa kitako.</para>
		<para>Kwa muda mfupi, kila kitu kilikuwa kimya.</para>
		<para>Na kisha akasikia tena … ziiiiiii!</para>
	</page>
	<page pageno="4" picjustify="left">
		<para>“Mbu!” alisema Badi. “Nitakupata tu.”</para>
		<para>Akaangalia chini ya kitanda.</para>
		<para>Hapakuwa na kitu.</para>
	</page>
	<page pageno="5" picjustify="left">
		<para>Ziiiiiii! Sauti ikaenda juu kwenye dari.</para>
		<para>“Ninakusikia, Mbu!” Badi alisema, akiwa amesimama. “Ondoka, au nitakusaga!”</para>
	</page>
	<page pageno="6" picjustify="left">
		<para>Lakini punde, chandarua cha Badi kikadondoka kutoka darini.</para>
		<para>Ziiiiiii! Ziiiiiii! </para>
		<para>Sauti ilienda huku na huko na juu na chini chumbani.</para>
	</page>
	<page pageno="7" picjustify="left">
		<para>Badi alikaa akatulia tuli na kimya, akimsikiliza mbu. </para>
		<para>Kisha sauti ikaja tena, moja kwa moja kwenye sikio lake. Ziiiiiii!</para>
	</page>
	<page pageno="8" picjustify="left">
		<para>“Acha kunitesa wewe!” Badi alisema kwa sauti. “Ninataka kulala!”</para>
		<para>Sasa sauti ilionekana kuwemo mle ndani ya chandarua chake. Ziiiiiii!</para>
	</page>
	<page pageno="9" picjustify="left">
		<para>“Aaa!”</para>
		<para>Badi alijipiga kofi kichwani mara alipong’atwa na mbu.</para>
		<para>Mbu alikuwa anacheka! Ziiiiiii!</para>
	</page>
	<page pageno="10" picjustify="left">
		<para>“Balaa!” Badi alipiga makelele ya hasira. “Ninataka kulala tu mimi. Kwa nini huniachi?”</para>
		<para>Akatupa chandarua kutoka kitandani kwake.</para>
	</page>
	<page pageno="11" picjustify="left">
		<para>Badi aliwasha taa. “Imetosha sasa, mbu!” alisema. “Nitakupata tu.”</para>
		<para>Mbu akabaki kimya.</para>
	</page>
	<page pageno="12" picjustify="left">
		<para>Badi akakusanya vichapio na dawa ya kupuliza mbu. Kwani asingeweza kupumzika mpaka amkamate mbu.</para>
		<para>Hakuna yeyote aliyeweza kuusumbua usingizi wa Badi!</para>
	</page>
</book>
