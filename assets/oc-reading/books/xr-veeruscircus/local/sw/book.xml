<?xml version="1.0" encoding="UTF-8"?>
<book id="xr-veeruscircusSW" indent="N" lineheight="1.5" paraheight="1.33" fontsize="42" changetoken="20180509.151052352">
	<page pageno="0">
		<para>Sarakasi za Sefu</para>
	</page>
	<page pageno="1">
		<para>Bibi na babu walimchukua Sefu kwenye sarakasi. Kwenye hema kubwa lenye mistari, wachekeshaji waliwafurahisha na kuwachekesha watu wote.</para>
	</page>
	<page pageno="2" picjustify="left">
		<para>Msanii mmoja alirusha na kuchezea mipira sita kwa wakati mmoja! Wasanii wengine walitembea juu ya kamba. Inafurahisha. Sefu aliamua kujiunga na sarakasi!</para>
	</page>
	<page pageno="3" picjustify="left">
		<para>Usiku ule, Sefu alikwenda kwenye sarakasi tena. Katika ndoto yake, alining’inia kwenye bembea. Alirusha rusha mipira ya rangi. Alipita ndani ya ringi iliyowaka moto!</para>
	</page>
	<page pageno="4">
		<para>Siku iliyofuata, Sefu alijifanya kuwa na hema lake kubwa.</para>
		<para>“Njooni!” aliita. “Ni wakati wa Sarakasi nzuri sana ya Sefu!”</para>
	</page>
	<page pageno="5" picjustify="left">
		<para>Cha kwanza, Sefu alitembea juu ya kamba. Lakini ona! Aliiweka kamba yake ardhini! Bado tu, bibi, baba, mama na babu wote walipiga makofi.</para>
	</page>
	<page pageno="6" picjustify="left">
		<para>“Fikirieni ringi hii ina moto!” Sefu alisema. Akapitia ndani ya ile ringi. Akaizungurusha kichwani mwake. Kila mmoja alishangilia na kupiga makofi.</para>
	</page>
	<page pageno="7" picjustify="left">
		<para>Sefu alirusha rusha kila kitu alichokiweza kupata. Alirusha rusha zabibu pia! Kila mmoja alishangilia alipoishika zabibu kwa mdomo wake.</para>
	</page>
	<page pageno="8" picjustify="left">
		<para>Sarakasi nzuri ya Sefu ilikuwa na wanyama pia. Sio tembo au nyoka au simba. Lakini kitu fulani chenye makucha. Na meno makubwa. </para>
		<para>Itakuwa ni kitu gani? </para>
	</page>
	<page pageno="9" picjustify="left">
		<para>Alikuwa mbwa wake aitwaye Bozo! Sefu alisalimiana naye.</para>
		<para>“Bweeh!” alibweka Bozo. Na kila mmoja alishangilia tena.</para>
	</page>
	<page pageno="10" picjustify="left">
		<para>Mama alimsaidia Sefu ajiandae igizo lake la mwisho. Aliipaka pua yake rangi kali nyekundu. Akamfanya kinywa chake kiwe kipana. Sefu akajitengenezea kofia ya karatasi.</para>
	</page>
	<page pageno="11" picjustify="left">
		<para>“Safi!” Sefu mchekeshaji alikuwa anafurahisha mno! Alikuwa na pua nyekundu. Alicheza na kufanya nyuso za kuchekesha chekesha. Alimfanya kila mtu aangue kicheko.</para>
	</page>
	<page pageno="12" picjustify="left">
		<para>“Asante,” bibi alisema mwishoni. “Hiyo ilikuwa sarakasi safi kabisa.”</para>
		<para>“Hapana,” alisema Sefu akitabasamu. “Ilikuwa Sarakasi nzuri sana ya Sefu!” </para>
	</page>
</book>
