<?xml version="1.0" encoding="UTF-8"?>
<book id="xr-stronglittleantSW" indent="N" lineheight="1.5" paraheight="1.33" fontsize="42" changetoken="20180712.092054628">
	<page pageno="0">
		<para>Siafu mdogo mwenye nguvu</para>
	</page>
	<page pageno="1">
		<para>Siku moja, Siafu mdogo alitoka kwenda kutembea. Akakutana na choroko. Ilikuwa inakaribiana na Siafu kwa ukubwa!</para>
	</page>
	<page pageno="2" picjustify="right">
		<para>Siafu na familia yake walipenda sana choroko. Na hii moja ndio kwanza imeanza kuchepua. Siafu akaushika ule mche uliochepua na kuuvuta kwa nguvu zake zote.</para>
	</page>
	<page pageno="3" picjustify="left">
		<para>Wakati Siafu akiivuta choroko, alisikia mlio wa maji yanayopita. Mtu alikuwa amedondosha sufuria iliyojaa maji! Mkondo wa maji ulikuwa unakuja.</para>
	</page>
	<page pageno="4" picjustify="left">
		<para>Siafu akasombwa na maji. Akatapa tapa huku na huko, akijikwamua na kujiokoa. Safi sana siafu mdogo mwenye nguvu!</para>
	</page>
	<page pageno="5" picjustify="right">
		<para>Kisha Siafu akatokezea kwenye ndoo kubwa ya bati. “Loh,” alisema. “Siwezi kupanda juu ya ile ndoo!”</para>
		<para>Vipi ataweza kuifikisha choroko yake kwao?</para>
	</page>
	<page pageno="6">
		<para>Kwa bahati, Siafu mwengine alitokea. “Pitia huku,” alisema. Na alimsaidia Siafu kuisukuma ile choroko kuizunguka ndoo.</para>
	</page>
	<page pageno="7" picjustify="left">
		<para>Mara tu walipofika nyuma ya ile ndoo, rafiki mpya wa Siafu alimuaga na kuondoka.</para>
		<para>“Kila la heri,” alisema. “Unakaribia nyumbani sasa!”</para>
	</page>
	<page pageno="8">
		<para>Lakini Siafu hakufika mbali. Akatokea mtu anayesafisha sakafu. Na Siafu akakombwa upande mmoja. Na ile choroko ikasombwa upande mwengine!</para>
	</page>
	<page pageno="9">
		<para>“Ahh!” Siafu alilalama. Alirushwa kule kule kunako choroko. Akaisukuma na kuibeba. Hakukata tamaa!</para>
	</page>
	<page pageno="10" picjustify="left">
		<para>Siafu akaanza kuchoka, lakini hatimaye nyumbani ikawa ni karibu. Akanyatia nyatia kupita alipokuwa mbwa aliyelala. Aliomba mbwa asije akaamka!</para>
	</page>
	<page pageno="11">
		<para>Ghafla, mbwa alipiga chafya! Siafu alianguka chini kwa kishindo. Akawa ameidondosha choroko yake tena. Ilikuwa kazi pevu!</para>
	</page>
	<page pageno="12" picjustify="right">
		<para>Nje, kifaranga cha kuku wa njano akamuona Siafu na choroko yake. </para>
		<para>“Hapana!” alilalama Siafu. “Usitule!” akaishikilia choroko yake vizuri.</para>
	</page>
	<page pageno="13">
		<para>Muda ule ule, mama yake kifaranga aliita kutoka kwenye mpapai. “Njoo hapa kifaranga!” alisema. Mwe! Siafu aliendelea na safari yake.</para>
	</page>
	<page pageno="14" picjustify="left">
		<para>Hatimaye, Siafu alifika nyumbani. Ameweza! Ameifikisha choroko nyumbani kwao. Kila mmoja katika familia yake alikubali kwamba ile ilikuwa choroko tamu zaidi kuliko zote. </para>
	</page>
</book>
