<?xml version="1.0" encoding="UTF-8"?>
<book id="xr-opiobroughtthenightSW" indent="N" lineheight="1.5" paraheight="1.33" fontsize="42" changetoken="20180709.171140431">
	<page pageno="0">
		<para>Jinsi Omi alivyoleta usiku kwao</para>
	</page>
	<page pageno="1">
		<para>Hapo zamani za kale, kulikuwa na mtu aliyeitwa Omi. Aliishi kwenye kijiji ambako jua kila siku liling’aa.</para>
	</page>
	<page pageno="2" picjustify="left">
		<para>Walipoamka, watu walifanya kazi mashambani. Lakini hakukuwa na mawio ya kuwaambia muda gani hasa wa kuanza kazi, hivyo walikuwa hawaamki muda mmoja.</para>
	</page>
	<page pageno="3" picjustify="left">
		<para>Walipochoka, watu walipumzika na kulala. Lakini hakukuwa na jua kutwa la kuwapa habari ya machweo ya jua, hivyo walikuwa hawalali muda mmoja.</para>
	</page>
	<page pageno="4" picjustify="left">
		<para>Siku moja, Omi alikwenda kuwinda. Mbwa wake walianza kumkimbiza paa. Omi aliwafuata kwa masaa. Hatimaye, alichoka na hivyo akaamua kusimama.</para>
	</page>
	<page pageno="5" picjustify="left">
		<para>Omi alifika kijiji fulani ambako mtu mmoja alimwalika ajipumzishe.</para>
		<para>“Kaa,” alisema yule mtu. “Karibu chai.”</para>
		<para>Omi alikunywa chai na mara tu akapatwa na usingizi.</para>
	</page>
	<page pageno="6" picjustify="left">
		<para>Omi alipoamka, alikuwa haoni kitu kwa kiza!</para>
		<para>“Kwa nini kuna kiza?” alihoji. “Umenipa sumu?”</para>
		<para>“Hapana,” mtu alicheka. “Ni usiku!”</para>
	</page>
	<page pageno="7" picjustify="left">
		<para>Yule mtu akamuelezea Omi vipi usiku uliingia. Alielezea kuhusu kiza na vipi mchana ulirudi tena.</para>
		<para>Omi alibaki kuona usiku kwa mara nyengine zaidi.</para>
	</page>
	<page pageno="8" picjustify="left">
		<para>Siku iliyofuata, Omi alitaka kuuchukua usiku kijijini kwake. “Kukiwa na kiza, nenda zako nyumbani,” yule mtu alimwambia. “Tazama mbele tu moja kwa moja na usiku utakufuata.”</para>
	</page>
	<page pageno="9" picjustify="left">
		<para>Omi alianza kutembea safari yake ndefu kurejea kijijini kwake. Aliweza kuhisi kiza cha usiku nyuma yake. Alitamani aangalie nyuma, lakini hakufanya hivyo.</para>
	</page>
	<page pageno="10" picjustify="left">
		<para>Aliporejea kijijini kwake, watu waliogopa.</para>
		<para>“Ni kitu gani hicho chenye kiza nyuma yako?” waliuliza.</para>
		<para>“Ni usiku,” Omi alijibu.</para>
	</page>
	<page pageno="11" picjustify="left">
		<para>“Mtauzoea tu usiku,” Omi alifafanua. “Mwanga wa jua ukija, sote tutakwenda kazini pamoja. Tutaamka sote wakati mmoja.”</para>
	</page>
	<page pageno="12" picjustify="left">
		<para>“Usiku ukifika, tutapumzika pamoja,” Omi alisema. “Na bado kutakuwa na mwanga wa nyota na mwezi. Ni mzuri, mtaona.”</para>
	</page>
	<page pageno="13">
		<para>Omi alikuwa sahihi. Usiku wa kiza ulifika na kila mtu alilala. Kisha asubuhi ikafika na kila mtu aliamka. Wanakijiji walifurahi sana.</para>
	</page>
	<page pageno="14">
		<para>Kila mmoja alipenda kuuona mwezi uking’aa na nyota zikimeremeta. Walimshukuru sana Omi kwa kuwaletea usiku.</para>
	</page>
</book>
