<?xml version="1.0" encoding="UTF-8"?>
<book id="xr-helpfulhanaSW" indent="N" lineheight="1.5" paraheight="1.33" fontsize="32" changetoken="20180613.154302104">
	<page pageno="0">
		<para>Adia mwenye manufaa</para>
	</page>
	<page pageno="1">
		<para>Sasa mimi ni msichana mkubwa. Nakaribia kulifikia sinki bila kupanda kistuli na naweza kufanya kazi tofauti ndani ya nyumba.</para>
		<para>“Naweza kusaidia?” ninamuuliza mama.</para>
	</page>
	<page pageno="2" picjustify="right">
		<para>“Unaweza kutupa rundo lile kubwa la magazeti kwenye debe la taka,” mama alisema. “Ni zito, hivyo inaweza kuchukua mikupuo miwili.” </para>
		<para>Lakini ninabeba magazeti kwa mkupuo mmoja tu. Ni rahisi kwangu sasa kwa kuwa nimeshakuwa mkubwa. “Asante, Adia. Umesaidia sana,” mama alisema. </para>
	</page>
	<page pageno="3" picjustify="left">
		<para>Baba anasafisha sakafu za duka.</para>
		<para>“Ninaweza kusaidia?” ninauliza.</para>
		<para>“Unaweza kuijaza ndoo hii maji. Lakini sio mpaka juu – ni nzito sana!” baba alisema.</para>
		<para>Lakini naweza kuinyanyua hata ikiwa imejaa. Sasa mimi ni mkubwa.</para>
	</page>
	<page pageno="4" picjustify="right">
		<para>Ninasaidia asubuhi yote. Ninasafisha chumba na ninaondoa mashuka kitandani, tayari kuyaosha. Ninasafisha madirisha na mito yote.</para>
		<para>“Asante kwa msaada wako wote huu,” mama alisema. Mimi ni Adia mwenye manufaa!</para>
	</page>
	<page pageno="5" picjustify="left">
		<para>“Kuna chochote naweza kufanya?” ninauliza.</para>
		<para>“Hapana. Asante kwa msaada wako, lakini nafikiri hakuna cha kufanya tena,” mama anasema.</para>
		<para>Lakini ninapenda kusaidia. Ninaamua kufanya kazi ya ziada. Ni siku ya joto sana hivyo ninaandaa vinywaji kwa kila mmoja.</para>
	</page>
	<page pageno="6" picjustify="left">
		<para>“Kwa nini huendi kucheza sasa?” baba alisema.</para>
		<para>Ninacheza na mdoli wangu na kisha ninasoma vitabu vitano kwa mpigo. Ninapomaliza kucheza, ninajisikia kusaidia zaidi.</para>
		<para>Ninakwenda kutafuta kazi.</para>
	</page>
	<page pageno="7" picjustify="left">
		<para>Mama yumo chumbani mwake, akijitayarisha kwenda kazini.</para>
		<para>Anafanya kazi ofisini mjini. Anavaa nguo safi na anachukua begi kubwa ambalo limejaa hati muhimu.</para>
		<para>Ninaamua kumsaidia kuwa tayari. Ninamletea kila kitu anachohitaji.</para>
	</page>
	<page pageno="8" picjustify="right">
		<para>Mama hahitaji nimletee chochote zaidi, hivyo ninaamua kupanga vitu ndani ya begi lake. Ninajaza fomu muhimu ili asifanye kazi hio akiwa kazini. Lakini mama haonekani kuridhika.</para>
		<para>“Ah, Adia!” anasema. “Kwa hakika sihitaji msaada zaidi!”</para>
	</page>
	<page pageno="9" picjustify="left">
		<para>Ninaamua kumsaidia baba dukani. Baba siku zote ana pirika. Naamini anahitaji msaidizi.</para>
		<para>Anapima vitu pale kwenye dawati. Ninampa majagi na chupa mpaka anasema, “Asante, Adia. Lakini sihitaji majagi zaidi hivi sasa.”</para>
	</page>
	<page pageno="10" picjustify="left">
		<para>Ninaacha kumpa baba majagi. Rafu zake zinaonekana hazikukaa sawa hivyo hivyo ninaamua kuzipanga vizuri. Moja ya majagi liko karibu na ukingo. Linaanguka kwa mshindo mkubwa!</para>
		<para>“Acha!” baba anasema. “Unafikiri unaweza kumpata mtu mwengine wa kumsaidia, Adia?”</para>
	</page>
	<page pageno="11" picjustify="left">
		<para>Bibi ananiambia ninaweza kumsaidia kutoa magamba njegere. Anayatoa magamba na mimi ninakula. Ananisimulia hadithi nyingi. Ni raha kukaa na bibi, lakini sina uhakika kama kweli nina manufaa. Ninahitaji kutafuta mtu aliyehitaji msaada wangu.</para>
	</page>
	<page pageno="12" picjustify="right">
		<para>Ninapata mtu muafaka kumsaidia. Mdogo wangu wa kiume! Yeye sio mkubwa kama mimi. Ananifika begani tu na hawezi hata kumenya ndizi mwenyewe.</para>
		<para>“Adia, nisaidie!” anasema. Na ninamsaidia.</para>
	</page>
	<page pageno="13" picjustify="left">
		<para>Wakati mwengine mdogo wangu wa kiume anataka kunisaidia! Ananifuata huku na huko na anajaribu kunisaidia, lakini anakosea kila kitu.</para>
		<para>“Asante,” ninasema. “Lakini kwa hakika sihitaji msaada zaidi hivi sasa. Kwa nini huendi zako kucheza?”</para>
		<para>Lakini ananifuata hata hivyo.</para>
	</page>
	<page pageno="14" picjustify="left">
		<para>Mdogo wangu wa kiume akiwa mkubwa kidogo, ataweza kunisaidia. Hivi sasa lakini bado anahitaji kistuli kulifikia sinki, hivyo ni lazima mimi nifanye kazi zote. Lakini sijali. Ninapenda kusaidia. Mimi ni Adia mwenye manufaa!</para>
	</page>
</book>
