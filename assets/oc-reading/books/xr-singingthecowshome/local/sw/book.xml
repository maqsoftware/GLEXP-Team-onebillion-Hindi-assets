<?xml version="1.0" encoding="UTF-8"?>
<book id="xr-singingthecowshomeSW" indent="N" lineheight="1.5" paraheight="1.33" fontsize="42" changetoken="20180709.143414501">
	<page pageno="0">
		<para>Kuwarejesha ng’ombe nyumbani</para>
	</page>
	<page pageno="1">
		<para>Hapo kale alikuwepo kijana aliyeitwa Mati, ambaye wazazi wake walifariki tangu akiwa mchanga. Kila mtu aliogopea maisha ya Mati.</para>
	</page>
	<page pageno="2" picjustify="right">
		<para>“Tunahitaji familia ya kumtunza mvulana huyu,” chifu alisema.</para>
		<para>Lolo alikuwa na watoto wengi tayari. “Lakini tuna upendo wa kutosha kwa mtoto mmoja zaidi,” alisema.</para>
	</page>
	<page pageno="3">
		<para>Hivyo, Mati alikua pamoja na Lolo na watoto wake. Kila mmoja alimpenda. Aliwasaidia kuchunga ng’ombe.</para>
	</page>
	<page pageno="4" picjustify="right">
		<para>Ng’ombe kipenzi wa Lolo aliitwa Aliya. Alikuwa mkuu wa kundi lote la ng’ombe. Mati alipenda kumuimbia. Alipomwimbia, Aliya alikuja aliko Mati.</para>
	</page>
	<page pageno="5" picjustify="left">
		<para>Siku moja, mvua ilinyesha. Mvua ilikuwa kubwa mno kiasi kwamba watoto walikuwa hawawezi kuwaona ng’ombe. Walianza kuogopa sana.</para>
	</page>
	<page pageno="6" picjustify="left">
		<para>Mvua ilipokwisha, ng’ombe wote walishatoweka!</para>
		<para>“Baba atasemaje?” watoto walilia na wote wakakimbilia nyumbani. </para>
		<para>Wote isipokuwa Mati.</para>
	</page>
	<page pageno="7">
		<para>Mati aliazimia kuwatafuta ng’ombe. “Siwezi kumuangusha Lolo,” alisema. “Amenilea na kunitunza kama mtoto wake wa kumzaa.”</para>
	</page>
	<page pageno="8" picjustify="left">
		<para>Mati akatembea usiku kucha. Alichoka, lakini hakukata tamaa.</para>
		<para>Hatimaye, aliona shonde bichi la ng’ombe. Alijua wazi kutakuwa na ng’ombe karibu.</para>
	</page>
	<page pageno="9" picjustify="right">
		<para>Punde tu, Mati aliwaona kwamba ng’ombe walifungiwa kwenye uwa. “Hawa ni ng’ombe wangu!” alisema Mati.</para>
		<para>“Hapana, hawa sio,” alidanganya mchungaji.</para>
	</page>
	<page pageno="10" picjustify="left">
		<para>Kisha Mati akaanza kuimba. Aliya alisikia wimbo na kuvunja uwa! Mchungaji alikasirika sana lakini hakukuwa na la kufanya.</para>
	</page>
	<page pageno="11">
		<para>Mati aliimba kila alipopita hadi nyumbani na ng’ombe wote walimfuata.</para>
	</page>
	<page pageno="12" picjustify="left">
		<para>Lolo alifurahi sana Mati aliporudi. “Nashukuru sana ng’ombe wangu wako salama,” alisema. “Lakini muhimu kuliko yote, nimefurahi kukupata tena.”</para>
	</page>
</book>
