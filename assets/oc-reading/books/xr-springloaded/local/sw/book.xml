<?xml version="1.0" encoding="UTF-8"?>
<book id="xr-springloadedSW" indent="N" lineheight="1.5" paraheight="1.33" fontsize="32" changetoken="20180621.094024772">
	<page pageno="0">
		<para>Spiringi nyingi</para>
	</page>
	<page pageno="1">
		<para>Zoe alimpenda sana baba yake mvumbuzi. Alimwangalia akifanya kazi kwa masaa. Ilifurahisha sana kumtazama na kuotea nini hasa alikuwa anatengeneza. Uvumbuzi wake wa mwisho ulikuwa na visu vinavyozunguka. Itakuwa anatengeneza kitu gani? Helikopta?</para>
	</page>
	<page pageno="2">
		<para>Uvumbuzi wa baba haukuwa helikopta. Ilikuwa kofia ya kurukia! Mashine ilizunguka na kuvuma kwa sauti huku baba akianza kuruka. Kwa muda hivi, alikuwa akizunguka na kuning’iniza miguu yake juu ya kichwa cha Zoe. Kisha akaruka angani!</para>
	</page>
	<page pageno="3">
		<para>Zoe alipunga mkono huku baba akitoweka machoni mwake. Na hivyo ndivyo alivyokuwa baba yake – alikuwa hatabiriki nini atavumbua baadae. Zoe alitumai kwamba baba yake atapata safari ya kusisimua na kuwa atamsimulia mara tu atakaporudi.</para>
	</page>
	<page pageno="4">
		<para>Lakini Zoe hakujua lini hasa baba angerudi. Akasuburi, lakini baba hakutokea. Zoe hakutamani kucheza wala kusoma. Alitaka tu kumuona baba yake akifanya kazi. Hivyo, alikwenda kwenye sehemu yake ya kazi.</para>
	</page>
	<page pageno="5">
		<para>Baba itakuwa ni mvumbuzi hodari sana, lakini hakuwa msafi. Kulikuwa na vipande vya vitu kila mahala – nati na misumari, vipande vya waya na hata spiringi kubwa kubwa! Wakati Zoe akisafisha, alipata wazo. Labda angeweza kutengeneza kitu yeye mwenyewe!</para>
	</page>
	<page pageno="6">
		<para>Zoe alijua nini alitaka kutengeneza, lakini alikuwa hana uhakika vipi kinatengenezwa. Hivyo, alifanya kama baba yake alivyofanya kawaida. Kwanza, alisoma vitabu vya utafiti. Kisha akachora mchoro. Kisha akakusanya vitu. Hatimaye, alikuwa tayari kufanya uvumbuzi wake.</para>
	</page>
	<page pageno="7">
		<para>Haikumchukua Zoe muda mrefu kukamilisha mradi wake. Akatengeneza viatu vikubwa vya rangi ya waridi vilivyojaa spiringi! Pamoja na kofia na miwani alizotengeneza mwenyewe, Zoe alikuwa tayari kuruka ruka. Lakini je viatu vitafanya kazi? Kulikuwa na njia moja tu ya kuthibitisha hilo.</para>
	</page>
	<page pageno="8">
		<para>Zoe mara alijisikia mwenye hofu. Itakuwaje ikiwa uvumbuzi wake haukufanya kazi? Akabonyeza kitufe pembezoni mwa viatu vyake na akasubiri. Spiringi zikaanza kazi na mara Zoe akaruka juu kabisa hewani. Viatu vilifanya kazi! Alikuwa na hamu amuoneshe baba yake.</para>
	</page>
	<page pageno="9">
		<para>Punde tu Zoe alivizoea viatu vyake vipya. Akaanza kuruka ruka navyo mitaani, akawa anaruka ruka kwenye ngazi na kulia na kushoto. Kwa muda wote huu alikuwa hajamkumbuka baba yake. Alikuwa ameshughulika na uvumbuzi wake mpya!</para>
	</page>
	<page pageno="10">
		<para>Lakini kisha kuna kitu kiliharibika. Zoe aliruka kwa nguvu sana. Alitarajia kutua na kudunda chini, lakini haikuwa hivyo. Badala yake, Zoe alielea angani, kupitia mapaa ya nyumba, ndege na mawingu.</para>
	</page>
	<page pageno="11">
		<para>Zoe aliendelea kwenda juu, mpaka akafika kwenye nyota. Akawa hawezi tena kujidhibiti. Ghafla, akasita. Kisha, baadae kidogo, akagundua kuwa anaanguka chini kwa kasi ya ajabu. Zoe akafumba macho yake na kujiandaa kwa lolote baya litakalomkuta.</para>
	</page>
	<page pageno="12">
		<para>Lakini angani kulikuwa na kitu kinachoelea na kinachomsubiri Zoe. Baba alishawasili kutoka kwenye safari zake na alikuwa anamtafuta binti yake. Ghafla akamuona Zoe akizunguka kuja pale alipo.</para>
	</page>
	<page pageno="13">
		<para>“Baba” Zoe aliita wakati akidakwa na baba yake kutoka hewani.</para>
		<para>“Unafanya nini hapa?”  baba aliuliza.</para>
		<para>“Ninajaribu uvumbuzi wangu mpya!” Zoe alisema.</para>
	</page>
	<page pageno="14">
		<para>Walipokwishafika chini salama, Zoe alimuonesha baba yake jinsi viatu vinavyofanya kazi. Baba alivichunguza kwa ukaribu.</para>
		<para>“Ninajua nini tutafanya navyo sasa,” alisema.</para>
	</page>
	<page pageno="15">
		<para>Baba akapotelea kwenda kwenye sehemu yake ya kazi na akatoka na viatu vikubwa. “Tazama, sote wawili tumejaa spiringi!” alisema.</para>
		<para>Zoe alitabasamu. Sasa waliweza kufurahia safari yao pamoja.</para>
	</page>
</book>
