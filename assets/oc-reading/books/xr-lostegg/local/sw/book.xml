<?xml version="1.0" encoding="UTF-8"?>
<book id="xr-losteggSW" indent="N" lineheight="1.5" paraheight="1.33" fontsize="42" changetoken="20180704.172526756">
	<page pageno="0">
		<para>Yai lililopotea</para>
	</page>
	<page pageno="1">
		<para>Siku moja, Paka na Mbwa walitoka kwenda matembezi. “Nawaza ikiwa tutaweza kuona kitu chochote kisicho cha kawaida leo,” alisema Paka.</para>
	</page>
	<page pageno="2">
		<para>Ghafla wakaona kitu majanini. “Ni kitu gani?” aliuliza Mbwa. </para>
		<para>“Twende tukaangalie!” Paka alisema.</para>
	</page>
	<page pageno="3" picjustify="left">
		<para>“Kinaonekana kama yai, kwa macho yangu,” alisema Paka. “Lakini yai hili ni la nani?”</para>
		<para>“Ninajua – ni la ndege!” Mbwa alijibu.</para>
	</page>
	<page pageno="4" picjustify="right">
		<para>Paka na Mbwa walienda kumtafuta Ndege.</para>
		<para>“Habari yako Ndege,” Paka alisema. “Hili ni yai lako?”</para>
	</page>
	<page pageno="5" picjustify="left">
		<para>“Hapana, hilo ni kubwa sana kwa mimi kuweza kulitaga,” Ndege alijibu. “Labda ni la Bata Bukini.”</para>
		<para>“Wazo zuri. Asante Ndege,” Mbwa alisema.</para>
	</page>
	<page pageno="6" picjustify="right">
		<para>Paka na Mbwa na Ndege walienda kumtafuta Bata Bukini.</para>
		<para>“Habari yako Bata Bukini,” alisema Mbwa. “Hili ni yai lako? Tumeliokota majanini.”</para>
	</page>
	<page pageno="7" picjustify="right">
		<para>“Hilo ni dogo mno kwa mimi kulitaga,” Bata Bukini alisema. “Labda ni la Bata.”</para>
		<para>Hivyo Paka na Mbwa na Ndege na Bata Bukini walikwenda kuwatafuta mabata.</para>
	</page>
	<page pageno="8" picjustify="right">
		<para>“Hilo sio yai letu,” mabata walisema. “Lakini Kihodi atajua.” </para>
		<para>Hivyo Paka na Mbwa na Ndege na Bata Bukini na mabata wawili wale walikwenda kumtafuta Kihodi.</para>
	</page>
	<page pageno="9" picjustify="right">
		<para>“Habari Kihodi,” Mbwa alisalimia. “Unajua yai hili ni la nani?”</para>
		<para>Kihodi alikuwa na hekima sana. “Inawezekana yai hilo sio la ndege kabisa,” alisema.</para>
	</page>
	<page pageno="10">
		<para>“Sio la ndege?” Paka aliuliza. “Sielewi.”</para>
		<para>Lakini waliporudi mtoni, mlio ukasikika! Yai lilikuwa linatotolewa!</para>
	</page>
	<page pageno="11" picjustify="left">
		<para>Kihodi alikuwa sahihi – hakuwa ndege! Alikuwa mjusi!</para>
		<para>“Mama?” mjusi aliuliza.</para>
		<para>“Hapana, mimi sio mama yako,” Mbwa alisema. “Lakini wacha tumtafute!”</para>
	</page>
	<page pageno="12" picjustify="right">
		<para>Paka na Mbwa walikwenda kuwatafuta mama na baba wa mjusi. “Yai letu lililopotea!” aliita Mama Mjusi.</para>
		<para>“Hapana,” Paka alisema, huku akicheka. “Ni mtoto wenu aliyepatikana!”</para>
	</page>
</book>
