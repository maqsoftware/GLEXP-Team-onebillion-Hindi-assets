<?xml version="1.0" encoding="UTF-8"?>
<book id="xr-kesiscabbagesSW" indent="N" lineheight="1.5" paraheight="1.33" fontsize="42" changetoken="20170912.145519591">
	<page pageno="0">
		<para>Makabichi ya Bi Makesi</para>
	</page>
	<page pageno="1">
		<para>Bibi Makesi ni mchapa kazi. Ameshavuna makabichi yake yote. Sasa anahitaji msaada.</para>
	</page>
	<page pageno="2" picjustify="right">
		<para>Kwa wakati, Adi, Busara na Chiku wanawasili.</para>
		<para>“Tazama makabichi yote haya!” Busara anasema. “Hivi bibi anataka kuyala?”</para>
	</page>
	<page pageno="3">
		<para>Bibi Makesi anawapangia watoto kazi ya kufanya. “Nawataka mtie makabichi haya kwenye maboksi haya, yapelekwe sokoni.”</para>
	</page>
	<page pageno="4" picjustify="left">
		<para>Adi, Busara na Chiku wanatia makabichi ya kijani kumi na mbili ya duara katika kila boksi. Wanachapa kazi kweli na muda si mrefu wanayajaza maboksi.</para>
	</page>
	<page pageno="5" picjustify="right">
		<para>Babu Jaku yuko tayari kuyapeleka makabichi sokoni.</para>
		<para>Kila mmoja anasaidia kuyapakia maboksi nyuma ya lori lake.</para>
	</page>
	<page pageno="6" picjustify="left">
		<para>Muda si mrefu, lori linakaribia kujaa.</para>
		<para>“Asanteni kwa msaada wenu,” anasema Babu Jaku.</para>
	</page>
	<page pageno="7" picjustify="left">
		<para>Lori linapojaa, Babu Jaku analiwasha na kuelekea mjini. Adi, Busara na Chiku wanamuaga.</para>
		<para>Lakini Bi Makesi amekwenda wapi?</para>
	</page>
	<page pageno="8" picjustify="right">
		<para>Bibi Makesi anatabasamu anapotoka nje ya nyumba. Watoto wanaona amebeba kitu kwenye bindo lake. Je, inaweza kuwa ni makabichi mengine?</para>
	</page>
	<page pageno="9">
		<para>Maepuli! Adi, Busara na Chiku wanaramba ndimi zao. Maepuli ni matunda wanayoyapenda sana.</para>
	</page>
	<page pageno="10" picjustify="right">
		<para>Watoto wanagawana maepuli. Kila mmoja anapata manne na moja linabakia.</para>
		<para>“Hili apewe nani?” Chiku anawauliza wengine. Wanatabasamu wakimwangalia Bibi Makesi.</para>
	</page>
	<page pageno="11" picjustify="left">
		<para>Bibi Makesi anafurahia kula epuli lake. Anawashukuru watoto. “Sio tu kuwa mmenisaidia, lakini pia nyinyi ni watoto wema sana!”</para>
	</page>
</book>
