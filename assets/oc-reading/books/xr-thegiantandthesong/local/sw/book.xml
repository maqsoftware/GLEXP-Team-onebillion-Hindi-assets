<?xml version="1.0" encoding="UTF-8"?>
<book id="xr-thegiantandthesongSW" indent="N" lineheight="1.5" paraheight="1.33" fontsize="42" changetoken="20180514.092130364">
	<page pageno="0">
		<para>Jitu na wimbo</para>
	</page>
	<page pageno="1">
		<para>Aisha, Mara na Bela walikuwa wanacheza karibu na mto. Walikuwa wanacheza na kuimba wimbo kutoka kijijini kwao.</para>
	</page>
	<page pageno="2">
		<para>Tum! Tum! Tum! Jitu kubwa lilichomoza kipembeni. “Nani kati yenu anafanya kelele hizo?” liliuliza kwa sauti kubwa.</para>
	</page>
	<page pageno="3" picjustify="left">
		<para>Aisha alilitazama jitu akiwa na machozi machoni mwake.</para>
		<para>“Sio mimi,” alisema. “Nilikuwa nimesimama hapa tu na rafiki zangu.”</para>
	</page>
	<page pageno="4" picjustify="left">
		<para>“Hata sikuwa mimi,” Mara alisema. “Sijui wimbo wowote.”</para>
		<para>Hakuthubutu kuwaangalia wenziwe.</para>
	</page>
	<page pageno="5" picjustify="right">
		<para>Lakini Bela alikuwa mkweli na shujaa.</para>
		<para>“Nilikuwa naimba,” alisema. “Ulikuwa wimbo mkongwe kutoka kijijini kwangu.”</para>
	</page>
	<page pageno="6" picjustify="left">
		<para>Jitu likaushika mkono wa Bela na kuondoka naye. Wakatembea sana na mbali.</para>
		<para>Bela akaanza kufikiri kuhusu nyumbani. “Tunakwenda mbali?” aliuliza.</para>
	</page>
	<page pageno="7" picjustify="left">
		<para>Lakini jitu halikusema kitu. Ilikuwa jioni mno muda liliposimama mwishowe.</para>
		<para>“Sasa” lilisema. “Lazima ulipe kwa kusumbua amani yangu.”</para>
	</page>
	<page pageno="8" picjustify="left">
		<para>Bela aliogopa sana, lakini aliliangalia lile jitu.</para>
		<para>“Vyema,” alisema. “Lakini lazima nirudi nyumbani kabla hakujawa kiza. Wazee wangu watapata wasi wasi.”</para>
	</page>
	<page pageno="9" picjustify="left">
		<para>“Huendi nyumbani,” jitu lilisema. “Utanikusanyia kuni za kupikia na utanipikia chakula cha jioni na utasafisha nyumba yangu.”</para>
	</page>
	<page pageno="10" picjustify="left">
		<para>Na ikawa hivyo, kwa mwaka mzima. Bela alisafisha, kuchanja kuni, kupika na kufagia. Lakini wakati akifanya kazi, siku zote aliimba ule wimbo kutoka kijijini kwake.</para>
	</page>
	<page pageno="11" picjustify="left">
		<para>Jioni moja, mtu kutoka kijijini kwa Bela alikuwa akitembea mle msituni ndipo aliposikia akiimba.</para>
		<para>“Naufahamu wimbo huo!” aliwaza.</para>
	</page>
	<page pageno="12" picjustify="left">
		<para>Yule mtu akafuata sauti inakotokea. Hatimaye, aliwagundua Bela na jitu.</para>
		<para>“Bela!” aliita, na hapo hapo akataka jitu limwachie.</para>
	</page>
	<page pageno="13" picjustify="left">
		<para>Lakini yule mtu alipomchukua Bela na kumrudisha kwa wazazi wake, jitu lililia sana.</para>
		<para>“Lakini nani ataniimbia sasa?” lililalama. “Nimeshazoea kuupenda ule wimbo.”</para>
	</page>
	<page pageno="14" picjustify="left">
		<para>Bela alifurahi sana kurejea nyumbani.</para>
		<para>Na hadi leo, ikiwa atasikiliza kwa makini, bado anaweza kulisikia jitu likiimba wimbo kutoka kijijini kwake.</para>
	</page>
</book>
